༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W3CN3328
ImageGroup:
13CN3544
LCCN:
In/a
ISBN:
n/a
Title:
འཇིགས་མེད་རོལ་པའི་རྡོ་རྗེའི་གསུང་འབུམ།
'jigs med rol pa'i rdo rje'i gsung 'bum/
Author:
n/a
n/a
Descriptor:
Original Publication:
n/a;n/a
Place:
Ikhren tu'u/
Publisher:
si khron bod yig dpe raying bsdu sgrig khang /
Date:
2016
Volume:
4
Total Volumes:
8
TBRC Pages:
12
Introductory Pages:
n/a
Text Pages:
In/a
Scanning Information:
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



༄༅། །དཔལ་ནག་པོ་ཆེན་པོའི་སྒོ་ནས་སེར་ཐོ་འཛུགས་པའི་ལག་ལེན་མདོར་བསྡུས་འཕྲིན་ལས་དུས་མཐའི་མེ་ཆེན་སོགས་བཞུགས་སོ། །



2
གཅིག་
རོལ་བའི་རྡོ་རྗེའི་གསུང་འབུམ།
༄༅། །ན་མོ་གུ་རུ་ཤྲཱི་མ་ཧཱ་ཀཱ་ལ་ཡ། གངས་ཅན་འཚོ་ཡི་སྒྱུ་འཕྲུལ་གར། །མཐུ་སྟོབས་དབང་ཕྱུག་ནག་པོ་ཆེ། །རྡོ་རྗེ་གུར་གྱི་མགོན་པོ་དང་། །དབྱེར་མེད་བླ་མ་མཆོག་ལ་འདུད། །
དཔལ་ལྡན་ས་སྐྱའི་སྙན་བརྒྱུད་སྐོར། །མན་ངག་རྒྱ་མཚོ་ལྟ་བུ་ལས། །ཚུལ་འདིའི་བཀའ་སྲོལ་ཚར་བ་རྗེས། །ཡི་གེའི་རིས་སུ་བཀོད་པ་ལས། །སླར་ཡང་བློ་གསལ་སྐལ་མཉམ་
འགར། །སྐྱིར་ཐང་བསྲུང་བྱེད་མན་ངག་ལས། །མདོར་བསྡུས་ལག་ཏུ་བླང་བདེ་ཞིང་། །འདོན་བདེ་ཙམ་ཞིག་འདི་ན་འགོད། །དེ་ལ་འདིར་དཔལ་རྡོ་རྗེ་ནག་པོ་ཆེན་པོ་གུར་གྱི་མགོན་
པོའི་མན་ངག་ཤིན་ཏུ་ཟབ་པའི་ནང་ཚན་སེར་བ་བསྲུང་དབབ་གཉིས་སུ་ཡོད་པ་ལས། འདིར་སྲུང་བའི་ཚུལ་ལ་རྗེ་གུ་ཎ་པས་མཛད་པའི་བྲག་རྫོང་མའི་མངོན་རྟོགས་ཤིན་ཏུ་བསྡུས་



༄༅། །པ་འདི་ལ་ཞབས་འདེགས་ཞུས་ཏེ། དུས་དབང་གིས་རྒྱས་པ་མ་ལྕོགས་ཚེ་མདོར་བསྡུས་ལག་ཏུ་བླང་བདེ་ཙམ་ཉམས་སུ་ལེན་པ་ལ། སྦྱོར་དངོས་རྗེས་གསུམ་ལས། དང་
བོ་སྦྱོར་བ་ནི། མགོན་པོ་འདི་ཉིད་ཀྱི་རྗེས་གནང་ཁྲིད་དང་ལུང་སོགས་ཐོབ་ཅིང་གཞི་བསྙེན་སྔོན་དུ་སོང་བའི་རྣལ་འབྱོར་པས། ཚྭ་ཚ་འཁོར་ལོ་ཕུར་བུ་ཤ་ས་ནའི་ཤོག་དྲིལ་དྲག་པོའི་
ཐུན་རྫས་སོགས་སེར་བ་བསྲུང་བྱེད་ཀྱི་རྫས་དང་དགོས་པའི་ཡོ་བྱད་ཐམས་ཅད། མན་ངག་དུག་གི་རླུང་ཆེན་ནག་པོ་ལས་ཇི་སྐད་གསུང་བ་ལྟར་གྱི་ལག་ལེན་ཐམས་ཅད་ཚུལ་མཐུན་
ལེགས་པར་ཚགས་སུ་ཚུད་ངེས་བྱ། དེ་ནས་རང་གི་གནས་ཁང་དུ་མགོན་པོའི་སྐུ་བྲིས་འབུར་ཅི་རིགས་རབ་གནས་ཅན་བཀྲམ་པའི་མདུན་དུ། སྟེགས་ལ་འབྲུ་ནག་གི་ཚོམ་བུ་དགུ་
3
གཉིས་
པོད།



4
རོལ་བའི་རྡོ་རྗེའི་གསུང་འབུམ།
བཀོད་པའི་སྟེང་ཁར་ཚྭ་ཚ་དང་འཁོར་ལོ་ཕུར་བུ་ཤོག་དྲིལ་རྫས་གཞན་རྣམས་དང་བཅས་ལེགས་པར་བཀོད་ལ། དེ་དག་གི་མདུན་དུ་མཆོད་གཏོར་རྣམས་ཕྱག་ལེན་བཞིན་བཤམས། གཉིས་པ་དངོས་གཞི་ལ་བདག་
མདུན་གཉིས་ལས། དང་པོ་བདག་བསྐྱེད་ནི། སངས་རྒྱས་ཆོས་དང་སོགས་ཀྱིས་སྐྱབས་སེམས་ལན་གསུམ། ཨོཾ་སྭཱ་བྷ་ཝས་སྔགས་ཀྱི་སྟོང་བར་སྦྱངས། སྟོང་བའི་ངང་ལས་བྲག་རྫོང་ཆོས་འབྱུང་དང་། །རྡོ་རྗེའི་ར་གུར་
གནམ་ལྕགས་འཁོར་ལོ་བཅས། །མཚན་ཉིད་ཀུན་རྫོགས་དབུས་སུ་ཧཱུྃ་ཡིག་ལས། །རང་ཉིད་ནག་པོ་ཆེན་པོ་ཞལ་གཅིག་པ། །ཕྱག་གཉིས་གྲི་ཐོད་གཎྜི་ཐུག་ཀར་འཛིན། །ཁྲོ་བོའི་ཆས་རྫོགས་མེ་དཔུང་ཀློང་ན་བཞུགས།
ཕྱོགས་བཅུའི་རང་འདྲའི་མགོན་པོ་གྲི་ཐོད་ཅན། །བརྐྱང་བསྐུམས་བཞུགས་པའི་ཚོགས་ཀྱིས་བསྐོར་བར་གྱུར། །ཅེས་དང་། གཙོ་འཁོར་གནས་གསུམ་འབྲུ་གསུམ་ཧཱུཾ་འོད་ཀྱིས། །རང་བཞིན་དབྱིངས་ནས་མགོན་པོ་
ཨཱི བསྲུང་འཁོར་བཅས། །ཕྱོགས་བཅུའི་ཞིང་ནས་སངས་རྒྱས་སྲས་འཁོར་བཅས། །མ་ལུས་སྤྱན་དྲངས་རང་ལ་དབྱེར་མེད་ཐིམ། །སླར་ཡང་འོད་ཀྱིས་དབང་ལྷ་སྤྱན་དྲངས་ནས། །དབང་བསྐུར་མི་བསྐྱོད་རིགས་ཀྱིས་དབུ་
བརྒྱན་གྱུར། །ཅེས་ཚར་ཆེན་གྱི་ཡན་ལག་བཞི་རྫོགས་སུ་བསྐྱེད་གསུངས་པ་ལྟར་བསྒོམ་ལ། སེམས་འཛིན་སོགས་ཁྲིད་ཡིག་ནས་འབྱུང་བ་ལྟར་ལ། བཟླས་པ་བྱ་བ་ནི། གཙོ་བོའི་ཐུགས་གར་ཉི་མའི་དཀྱིལ་



གསུམ་
ཀ༄༅། ། འཁོར་སྟེང་། །རྡོ་རྗེ་སྔོན་པོ་གྱེན་འགྲེང་ལྟེ་བ་རུ། །ཧཱུྃ་ཡིག་མཐིང་ནག་རབ་ཏུ་འཚེར་བ་ཡི། །སྟེང་མདུན་གཡས་གཡོན་རྒྱབ་དང་འོག་རྣམས་སུ། །བསྲུང་བྱ་མིང་ཡིག་དང་བཅས་གསལ་བའི་མཐར། །སྔགས་
གསུམ་ཕྲེང་བ་འབར་བས་གཡས་སུ་བསྐོར། །ཧཱུྃ་སྔགས་འོད་ཀྱིས་ཕྱོགས་བཅུའི་རྒྱལ་ཀུན་གྱིས། །མཐུ་སྟོབས་བྱིན་རླབས་ནུས་པ་མ་ལུས་པ། །སྤྱན་དྲངས་ཧཱུཾ་ཡིག་སྔགས་ཕྲེང་བཅས་ལ་ཐིམ། །བདག་རྒྱུད་བྱིན་རླབས་
མཐུ་སྟོབས་རྩལ་འབར་གྱུར། །ཅེས་བརྗོད་ཅིང་བསམ་ལ། ཨོཾ་མ་ཧཱ་ཀཱ་ལ་ཧཱུྃ་ཕཊ། ཅེས་ཡི་གེ་བདུན་མ་དང་
། ཨོཾ་ཤྲཱི་མ་ཧཱ་ཀཱ་ལ་ཡ་ཧཱུྃ་ཧཱུྃ་ཕཊ་སྭཱ་ཧཱ། ཅེས་ཡི་གེ་བཅུ་གཉིས་མ་དང༌། ཨོཾ་ཤྲཱི་མ་ཧཱ་ཀཱ་ལ་ཡ། ཤ་ས་ན་ཨུ་པ་
ཧ་རི་ནི། ཨེ་ཥཨ་པཉྩི་མ་ཀ་ལོ། ཨ་ཡཾ། ཨི་དམ། རཏྣ་ཏྲ་ཡཱ་ཡ། ཨ་པ་ཀ་རི་ཎི་ཡ་ཏེ་པྲ་ཏི་ཛྙཱ། སྨ་ར་སི་ཏ་ད། ཨི་དམ་དུཏྟཾ། ཁ་ཁ་ཁཱ་ཧི་ཁཱ་ཧི། མ་ར་མ་ར། གྲིཉྩ་གྲི། བནྡྷ་བནྡྷ། ཧ་ན་ཧ་ན། ད་ཧ་ད་ཧ། པ་ཙ་པ་ཙ། དི་ན་
མི་ཁེ་མ་ར་ཡ་ཧཱུྃ་ཕཊ། ཅེས་ཤ་ས་ན་དང་། ཨོཾ་བྷ་ཡ་ན་ས་ནི། ཏྲ་ས་ནི། སརྦ་མ་ར་པྲ་ཏྱཾ་གི་ར། བི་ན་ས་ནི། ཡི་གེ་ཙིནྟ། དུཉྩན་ས་ཏཱ། མ་མ་བི་རུ་པ་ཀཾ་ཀུཆན། ཏི་ཏཱ་ནི་སརྦ་མ་ར་ནི། པྲ་ཏྱཾ་ཀ་རི་ཎི་བི་ཏ་ཏུ་ཧཱུྃ་ཕཊ་སྭཱ་ཧཱ།
w ཞེས་པའང་ཅི་རིགས་བཟླས་ལ།སུ་གང་དག་བདག་ཅག་གི་དཔལ་ལྡན་བླ་མ་དམ་པ་རྣམས་དང༌། བདག་ཅག་ལ་སྡང་བའི་སེམས་དང་ལྡན་པ་རྣམས་དང་། གདུག་པའི་སེམས་དང་ལྡན་པ་རྣམས་དང་། དྲག་ཤུལ་གྱི་



6
རོལ་བའི་རྡོ་རྗེའི་གསུང་འབུམ།
སེམས་དང་ལྡན་པ་རྣམས་དང་། བསམ་པ་དང་སྦྱོར་བ་ངན་པ་བྱེད་པའི་དགྲ་བགེགས་ཐམས་ཅད་ཀྱི་བསམ་སྦྱོར་ངན་པ་ཐམས་ཅད་ཞི་བར་གྱུར་ཅིག །གལ་ཏེ་ཞི་བར་མ་གྱུར་ན། དེའི་ཚེ་དེ་དག་ཐམས་ཅད་ཀྱི་ལུས་
བཅིང་བར་བགྱིའོ། །ངག་བཅིང་བར་བགྱིའོ། །ཡིད་བཅིང་བར་བགྱིའོ། །མཐུ་བརླག་པར་གྱུར་ཅིག །རྫུ་འཕྲུལ་བརླག་པར་གྱུར་ཅིག །སྟོབས་བརླག་པར་གྱུར་ཅིག །དེས་བཟླས་པའི་སྔགས་དེ་ཉིད་བརླག་པར་གྱུར་ཅིག །
དེའི་བསྒྲུབ་པའི་ལྷ་འདྲེའི་དེ་ཉིད་ཀྱི་ཤ་ཟ་བར་གྱུར་ཅིག །ཅེས་ཐལ་རྡེབ་བྱ་ཞིང་། ཁྲོ་བོ་འབར་བའི་ཚོགས་རྣམས་ཀྱིས། །དགྲ་བགེགས་བྱད་མ་ཐམས་ཅད་ཀྱི། །ལུས་ངག་ཐལ་བའི་རྡུལ་དུ་རློག །རྣམ་ཤེས་ཆོས་ཀྱི་
དབྱིངས་སུ་སྒྲོལ། །བགེགས་དང་ལོག་པར་འདྲེན་པ་ཡི། །གདུལ་དཀའ་འདུལ་མཛད་དཔའ་བོའི་ཚོགས། །ཤིན་ཏུ་གཏུམ་པོའི་ཁྲོ་གཟུགས་ཀྱིས། །མ་རུངས་བ་ནི་ཚར་གཅོད་མཛོད། །ཅེས་བརྗོད་ལ། དེ་ནས། བདེ
བར་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་ཕྲིན་ལས་ཐམས་ཅད་ཀྱིས་བྱིན་གྱིས་བརླབ་ཏུ་གསོལ། མྱུར་ཏུ་ཕྱག་རྒྱ་ཆེན་པོ་མཆོག་གི་དངོས་གྲུབ་དཔལ་རྡོ་རྗེ་ནག་པོ་ཆེན་པོའི་གོ་འཕང་ཐོབ་པར་བྱིན་
གྱིས་བརླབ་ཏུ་གསོལ། ཞེས་གསོལ་བ་བཏབ་ནས། བསྡུ་རིམ་ནི། རང་གི་སྙིང་གའི་ཧཱུྃ་ལས་འོད་ཟེར་འཕྲོས་པས་ཁམས་གསུམ་སྣོད་བཅུད་ཐམས་ཅད་འོད་དུ་ཞུ་ནས་བསྲུང་བའི་འཁོར་ལོ་ལ་ཐིམ། ཕྱི་རིགས་ཕྱོགས་



བཞི་
༄༅། ། སྐྱོང་རྣམས་ཁྲོ་བོ་བཅུ་ལ་ཐིམ། ཁྲོ་བོ་བཅུ་རང་ཉིད་ལ་ཐིམ་པར་གྱུར། ཅེས་བརྗོད་ཅིང་བསམ་ལ། དགེ་བ་འདི་ཡིས་མྱུར་ཏུ་བདག །མ་ཧཱ་ཀ་ལ་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡིས་ས་
ལ་འགོད་པར་ཤོག །དགེ་བ་བསྔོ་ཞིང་སྤྱོད་ལམ་ལ་འཇུག་གོ། །གཉིས་པ་མདུན་བསྐྱེད་བསྒྲུབ་པ་ནི། མདུན་གྱི་ཚྭ་ཚ་དང་འཁོར་ལོ་ཕུར་བུ་ཤོག་དྲིལ་ཐུན་རྫས་རྣམས་ཆབ་ཀྱི་བྲན་ལ། ཨོཾ་བཛྲ་ཨ་མྲྀ་ཏས་བསངས། ཨོཾ་
སྭ་བྷཱ་ཝས་སྦྱངས། ཚྭ་ཚ་འཁོར་ལོ་ལ་སོགས་མི་དམིགས་པར་སྟོང་པར་གྱུར། སྟོང་བའི་ངང་ལས་དེ་དག་རེ་རེ་བཞིན། །སུཾ་ལས་རབ་འབར་བྲག་རྫོང་ཆོས་འབྱུང་ནང་། །རྡོ་རྗེའི་ར་གུར་གནམ་ལྕགས་འཁོར་ལོ་བཅས། །
མཚན་ཉིད་ཀུན་རྫོགས་དབུས་སུ་ཧཱུཾ་ཡིག་ལས། །མདུན་བསྐྱེད་ནག་པོ་ཆེན་པོ་ཞལ་གཅིག་པ། །ཕྱག་གཉིས་གྲི་ཐོད་གཎི་ ར་འཛིན། །ཁྲོ་བོའི་ཆས་རྫོགས་མེ་དཔུང་ཀློང་ན་བཞུགས། །ཕྱོགས་བཅུར་དེ་འདྲའི་
མགོན་པོ་གྲི་ཐོད་ཅན། །བརྐྱང་བསྐུམས་བཞུགས་པའི་ཚོགས་ཀྱི་བསྐོར་པར་གྱུར། །ཅེས་དང་། གཙོ་འཁོར་གན་
གནས་གསུམ་འབྲུ་གསུམ་ཧཱུཾ་འོད་ཀྱིས། །རང་བཞིན་དབྱིངས་ནས་མགོན་པོ་བསྲུང་འཁོར་བཅས། །ཕྱོགས་
px བཅུའི་ཞིང་ནས་སངས་རྒྱས་སྲས་འཁོར་ཚོགས། །མ་ལུས་སྤྱན་དྲངས་འདི་ལ་དབྱེར་མེད་ཐིམ། །སླར་ཡང་འོད་ཀྱིས་དབང་ལྷ་སྤྱན་དྲངས་ནས། །དབང་བསྐུར་མི་བསྐྱོད་རིགས་ཀྱིས་དབུ་བརྒྱན་གྱུར། །ཅེས་ཡན་ལག་
N
ཎྜི་ཐུགས་གར་འ



8
རོལ་བའི་རྡོ་རྗེའི་གསུང་འབུམ།
བཞི་རྫོགས་སུ་བསྐྱེད་ལ། དེ་ནས་བདག་མདུན་གྱི་ཐུགས་ཀ་ནས་འོད་ཟེར་དམར་པོ་ལྕགས་ཀྱུ་ལྟ་བུ་དཔག་ཏུ་མེད་པ་འཕྲོས། རང་བཞིན་ཆོས་ཀྱི་དབྱིངས་དང་འོག་མིན་རྣམ་པར་སྣང་མཛད་ཀྱི་ཐུགས་ཀ་ནས་མགོན་
པོ་ཁྲོ་བཅུ་བསྲུང་འཁོར་དང་བཅས་པ་དང་། གཞན་ཡང་ཕྱོགས་བཅུའི་ཞིང་ནས་བླ་མ། ཡི་དམ། སངས་རྒྱས། བྱང་སེམས། དཔའ་བོ། མཁའ་འགྲོ། ཆོས་སྐྱོང་། ནོར་ལྷ། དྲེགས་བྱེད་ཐམས་ཅད་སྤྲིན་འཐིབ་པ་ལྟར་
སྤྱན་དྲངས་ནས། མདུན་བསྐྱེད་རྣམས་ལ་ཐིམ་པས། ཐམས་ཅད་གཟི་བརྗིད་ནུས་མཐུ་དཔག་ཏུ་མེད་པར་གྱུར། འཁོར་ལོ་གཡས་བསྐོར་དུ་འཁོར་བའི་རྩིབས་བར་དུ་སེར་བ་སེར་བྱེད་དང་བཅས་པ་ཐམས་ཅད་ཉར་
ཉར་དུམ་པུར་གཏུབ། སྐུའི་འོད་ཟེར་རྣམས་དང་མེ་དཔུང་གི་གཞོབ་ཐུལ་ཐུལ་བསྲེག་ཅིང་ཚིག་ནས་ཆོས་ཉིད་ཀྱི་ངང་དུ་ཐིམ་པར་གྱུར་པར་བསམ་ནས་སེམས་འཛིན་མེད་པའི་ངང་དུ་འཇོག་ཅིང་། ཨོཾ་མ་ཧཱ་ཀཱ་ལ་ཧཱུྃ་ཕཊ།
ཡུལ་འདིའི་ལོ་ཏོག་ལ་གནོད་བྱེད་སེར་བ་སྲུངས་ཤིག་རཀྵ་རཀྵ༔ ཞེས་པའི་ཡི་གེ་བདུན་པ་སྤེལ་ཚིག་ཅན་སྟོང་ཕྲག་རེ་ཙམ་དང་། ཨོཾ་ཤྲཱི་མ་ཧཱ་ཀ་ལ་ཡ་ཧཱུྃ་ཧཱུྃ་ཕཊ་སྭཱ་ཧཱ། ཡུལ་འདིའི་ལོ་ཏོག་ལ་གནོད་བྱེད་སེར་བ་སྲུངས་
ཤིག་རཀྵ་རཀྵ༔ ཞེས་ཡི་གེ་བཅུ་གཉིས་པ་སྤེལ་ཚིག་ཅན་སུམ་བརྒྱ་རེ་ཙམ་དང༌། ཨོཾ་ཤྲཱི་མ་ཧཱ་ཀཱ་ལ་ཡ། ཤ་ས་ན་ཨུ་པ་ཧ་རི་ནི། ཨེ་ཥ་ཨ་པཉྩི་མ་ཀ་ལོ། ཨ་ཡེ། ཨི་དམ། རཏྣ་ཏྲ་ཡཱ་ཡ། ཨ་པ་ཀ་རི་ཎི་ཡ་ཏེ་པྲ་ཏི་ཛྙཱ། སྨ་ར་



ལྟ་
ཀ༄༅། ། སི་ཏ་ད། ཨི་དམ་དུཏྟཾ། ཁ་ཁ་ཁཱ་ཧི་ཁཱ་ཧི། མ་ར་མ་ར། གྲིཉྩ་གྲིནྣཾ། བནྡྷ་བནྡྷ། ཧ་ན་ཧ་ན། ད་ཧ་ད་ཧ། པ་ཙ་པ་ཙ། དི་ན་མི་ཁེ་མ་ར་ཡ་ཧཱུྃ་ཕཊ། སྤེལ་ཚིག་ཅན་བརྒྱ་རྩ་རེ་ལས་མི་ཉུང་བ་དམིགས་པ་ཤིན་ཏུ་
གསལ་བའི་ངང་ནས་བཟླ་བར་བྱའོ་གསུངས། མཐར་ཡིག་བརྒྱ་བརྗོད་ལ་ལྷག་ཆད་བསྐང་།ཐུན་མཚམས་སུ་མགོན་པོ་འཁོར་བཅས་ལ་གཏོར་མ་འབུལ་བ་ནི། གཏོར་མ། ཨོཾ་ཨཱ་ཧཱུྃ་ཧ་ཧོ་ཧཱི ཞེས་ལན་གསུམ་བརྗོད་ལ་
ལག་པ་བྱ་ཁྱུང་གི་ཕྱག་རྒྱ་བསྟན་ཅིང་བྱིན་གྱིས་བརླབས་ནས། མགོན་པོ་འཁོར་དང་བཅས་པའི་ལྗགས་རྡོ་རྗེའི་རྣམ་པ་འོད་ཀྱི་སྦུ་གུ་ཅན་གྱིས་གཏོར་མའི་བཅུད་དྲངས་ཏེ་གསོལ་བར་བསམ་ལ། ཨོཾ་ཤྲཱི་མ་ཧཱ་ཀཱ་ལ་ས་པ་
རི་ཝ་ར་ཨི་དམ་བ་ལིང་ཏ་ཁ་ཁ་ཁཱ་ཧི་ཁཱ་ཧི། ཞེས་ལན་གསུམ་མམ་བདུན་གྱིས་ཕུལ་ལ། ཨོཾ་ཤྲཱི་མ་ཧཱ་ཀཱ་ལ་ཡ་ས་པཱ་རི་ཝ་ར་བཛྲ་ཨགྷཾ། པཱ་ཏྱཾ་ནས། ཤཔྟ་ཨཱཿཧཱུྃ། ཞེས་མཆོད། ཨོཾ་ཨཱ་ཧཱུཾ། ཞེས་འབྲུ་གསུམ་བརྗོད་ལ་ནང་
མཆོད་ཕུལ། བསྟོད་པ་ནི། ཧཱུྃ་གི་ཡི་གེ་ལས་བྱུང་བའི། །ནག་པོ་ཆེན་པོ་ཕྱག་གཉིས་པ། །ཞལ་གཅིག་མདོག་སྔོན་ཆེར་འབར་ཞིང་། །ཟངས་གྲི་ཐོད་པ་བསྣམ་ལ་བསྟོད། །མགོ་བོའི་ཕྲེང་བས་དོ་ཤལ་བྱས། །མཆེ་བ་
ཟླ གཙིགས་ཤིང་འཇིགས་སུ་རུང་། །བོང་ཐུང་གཟི་བརྗིད་ཆེན་པོ་སྟེ། །ཞལ་དམར་རྣམ་པར་གཡོ་ལ་བསྟོད། །སློབ་དཔོན་ལ་རྟག་སྡང་བ་དང་། །གང་ཞིག་དཀོན་མཆོག་གསུམ་ལ་གནོད། །སེམས་ཅན་སྣ་ཚོགས་གསོད་
6



རྗེ་
རོལ་བའི་རྡོ་རྗེའི་གསུང་འབུམ།
པ་རྣམས། །ཟ་བྱེད་ནག་པོ་ཁྱོད་ལ་བསྟོད། །སྲིན་པོའི་གཟུགས་ཀྱིས་གདུག་པ་ཅན། །ཚར་གཅོད་བྱང་ཆུབ་སེམས་དཔའ་སྟེ། །གྲོང་ཁྱེར་སུམ་བརྩེགས་འཇིག་བྱེད་པ། །གཏུམ་པོ་ཁྱོད་ལ་བདག་བསྟོད་དོ། །ཞེས་པས་
བསྟོད། དེ་ནས་མགོན་པོའི་དམ་རྒྱ་སྙིང་གར་བཅས་ཏེ་གཙོ་འཁོར་རྣམས་ཀྱི་སྤྱི་བོར་བཞག་པས་མོས་ལ། ཨོཾ་ཤྲཱི་མ་ཧཱ་ཀཱ་ལ་ཡ། ས་མ་ཡ་སྨ་ར། ས་མ་ཡ་མ་ཏི་ཀྲ་མ་ཐ། ས་མ་ཡ་རཀྵནྟུ། ཞེས་བརྗོད་ལ། དཔལ་རྡོ་རྗེ་
ནག་པོ་ཆེན་པོ་འཁོར་དང་བཅས་པ། ཁྱེད་རྣམས་ཀྱིས་མཆོད་གཏོར་རྒྱ་ཆེན་པོ་འདི་བཞེས་ལ། རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་བཀའ་དང་དམ་ལས་མ་འདའ་བར། དམ་ཚིག་སྲུང་།
བསྟན་པ་སྐྱོངས། དཀོན་མཆོག་གི་དབུ་འཕང་བསྟོད། དགེ་འདུན་གྱི་སྡེ་སྐྱོངས། དཔལ་ལྡན་བླ་མ་དམ་པའི་སྐུ་ཚེ་སྤེལ། རྣལ་འབྱོར་བ་བདག་ཅག་དཔོན་སློབ་ཡོན་མཆོད་མི་ནོར་འཁོར་དང་བཅས་པ་ཐམས་ཅད་ཀྱི་
འགལ་རྐྱེན་བར་ཆད་ཐམས་ཅད་ཞི་བ་དང་། བསམ་སྦྱོར་ཐམས་ཅད་ཆོས་མཐུན་ཡིད་བཞིན་དུ་འགྲུབ་པ་དང་། བསྟན་པ་དང་བསྟན་པ་འཛིན་པ་རྣམས་དང་འཇིག་རྟེན་པ་ཀུན་དར་ཞིང་རྒྱས་པར་མཛད་དུ་གསོལ།
ཁྱད་པར་དུ་ཡུལ་ཕྱོགས་འདིའི་ལོ་ཏོག་ལ་སེར་བའི་གནོད་པ་བསྲུང་བ་དང་བཟློག་པའི་འཕྲིན་ལས་མཛད་དུ་གསོལ། ཞེས་གསོལ་བ་བཏབ་ཅིང་འཕྲིན་ལས་བཅོལ་བ་དྲག་ཏུ་བྱའོ། །དེ་ལྟ་བུ་ཚར་གཅིག་གམ་གལ་ཆེ་
10



ཀ
དྲུག་
༄༅། །ན་ཞག་གསུམ་མམ་བདུན་གྱི་བར་ཐུན་བཞིར་བཅད་ལ་ཉམས་སུ་བླང་ངོ་། །མཐར། བསྐྱེད་པའི་ལྷ་རྣམས་འོད་དུ་ཞུ་བ་ལས་བྱུང་བའི་ཡེ་ཤེས་ཀྱི་སྣང་བ་ལས་གྲུབ་པའི་ཚྭ་ཚ་དང་འཁོར་ལོ་སོགས་སོ་སོའི་རྣམ་
པ་ཇི་ལྟ་བར་ཐམས་ཅད་སེར་བ་བསྲུང་ཞིང་བཟློག་པའི་ནུས་སྟོབས་ཕུན་སུམ་ཚོགས་པ་དང་ལྡན་པར་གྱུར་པར་བསམ་ལ། རབ་གནས་བྱ་བ་ནི། ཕྱོགས་བཅུ་ན་བཞུགས་པའི་སོགས་ནས་ཇི་སྲིད་འབྱུང་བ་བཞིའི་
གནོད་པས་མ་ཞིག་གི་བར་དུ་བརྟན་པར་བཞུགས་ནས་ཡུལ་ཕྱོགས་འདིར་སེར་བའི་གནོད་པ་བསྲུང་ཞིང་བཟློག་པར་མཛད་དུ་གསོལ། ཨོཾ་སུ་པྲ་ཏིཥྛ་བཛྲ་ཡེ་སྭཱ་ཧཱ། ཞེས་པ་མེ་ཏོག་འཐོར་ཞིང་། དབྱངས་གསལ་དང་
རྟེན་སྙིང་བརྒྱ་རྩ་བརྗོད་ཅིང་མེ་ཏོག་གི་ཆར་དབབ་ནས། ཤིས་བརྗོད་རྒྱས་པ་བྱའོ། །དེ་ནས་འཁོར་ལོ་མན་ངག་བཞིན་བལྟེབ་ནས་ཕུར་བུ་སྲོག་ཤིང་གི་ཚུལ་དུ་བཅུག་པའི་ཕྱི་ནས་ཚོན་སྐུད་སྣ་ལྔས་དམ་པར་བཅིངས་
ལ། མགོ་མཇུག་མ་ལོག་པར་བྱས་ཏེ་ཚྭ་ཚའི་ནང་གི་དབུས་སུ་བཅུག །མཐའ་སྲུབ་རྣམས་སུ་ཤ་ས་ནའི་ཤོག་དྲིལ་ཆུང་ངུ་ཅི་ཤོང་དང་། ཐུན་རྫས་རྣམས་དང་བླ་མ་གོང་མ་ནུས་ལྡན་གྱི་གཏོར་སྙིང་དུམ་བུ་རྣམས་ཀྱིས་
#* ཁེངས་པར་བཀང་ནས་ཁ་དམ་པར་བཅད་དེ་མི་འཆུག་ཅིང་མི་འཁྲོལ་བར་བྱ། ཐུན་རྫས་རྣམས་བསྒྲུབ་ནས་མི་རྡེག་གི་བར་ནམ་མཁའ་མི་མཐོང་ཞིང་ས་ལ་མ་ལྷུང་བར་བྱའོ། །གསུམ་པ་ཐོ་འཛུགས་པ་ནི། ཡུལ་ཕྱོགས་
11



རོལ་བའི་རྡོ་རྗེའི་གསུང་འབུམ།
གང་བསྲུང་བའི་ཡུལ་དེའི་དབུས་དང་ཕྱོགས་མཚམས་བརྒྱད་དུ་ཐོ་གྲུ་བཞི་ཁ་པད་དང་བཅས་པ། སྟེང་གི་ཐོ་ཤར་གྱི་གཡས་དང་། འོག་གི་ཐོ་ནུབ་ཀྱི་གཡོན་དུ་བརྩིགས། ཐོའི་ནང་དུ་རྡོ་ལེབ་ལ་ནཱས་ནག་གི་ཚོམ་བུ་ལྔ་
བཀོད་པའི་སྟེང་དུ་ཚྭ་ཚ་བརྟན་པར་བཞུགས་སུ་གསོལ། ཐོའི་ཐོག་གི་དབུས་སུ་བུག་པ་ཆུང་ངུ་ཕུག་ནས་ཚྭ་ཚས་ནམ་མཁའ་མཐོང་བར་བྱ། ཐོའི་སྟེང་དུ་གྲུབ་ན་དར་རམ་རས་ནག་ལ་སྔགས་སྤེལ་ཚིག་ཅན་མཚལ་གྱིས་
བྲིས་པའི་
དར་ལྕོག་ཀྱང་འཛུགས་པར་བྱའོ། །དེ་ནས་རྣལ་འབྱོར་པས་བདག་བསྐྱེད་ལེགས་པར་གྲུབ་པ་དེ་ཉིད་ཀྱི་ཐོ་རེ་རེའི་རྩར། མགོན་པོའི་ཐུན་གཏོར་རེ་དང་མཆོད་པ་ལྔ་ཚར། གཞི་བདག་སྡེ་བརྒྱད་ཀྱི་སྤྱི་གཏོར་
ཅོག་ཟླུམ་དང་བཅས་པ་ལེགས་པར་བཤམས། ཚྭ་ཚ་ཕུར་བའང་བཅས་པ་སྔར་བཞིན་མགོན་པོར་བསྐྱེད་པ་སོགས་ཚང་བ་གོང་གི་རབ་གནས་ཀྱི་སྐབས་ལྟར་གསལ་གདབ། གཏོར་མ་ཕུལ་ལ། ཡུལ་ཕྱོགས་འདིའི་ལོ་
ཏོག་ལ་སེར་བའི་གནོད་པ་བསྲུང་བ་དང་བཟློག་པའི་འཕྲིན་ལས་མཛད་དུ་གསོལ། ཞེས་གསོལ་བ་བཏབ། སྤྲོ་ན། མགོན་པོའི་དམ་རྒྱ་སྙིང་གར་བཅས་ལ་གཙོ་འཁོར་རྣམས་ཀྱི་སྤྱི་བོར་བཞག་པར་མོས་ལ། བརྒྱུད་
པའི་བླ་མ་རྣམས་ཀྱི་མཚན་ནས་བརྗོད་ཅིང་བཀའ་བསྒོ་བས། དེ་ལྟར་བསྒྲུབ་པར་ཞལ་བཞེས་མཛད་པར་བསམ་ལ། ཇི་སྲིད་རྩས་མ་ཆོད་ཀྱི་བར་དུ་བརྟན་པར་བཞུགས་ནས་ཡུལ་འདིའི་ལོ་ཏོག་ལ་སེར་བའི་གནོད་པ་
12



T
༄༅། །བསྲུང་བ་དང་བཟློག་པའི་འཕྲིན་ལས་མཛད་དུ་གསོལ། ཨོཾ་སུ་པྲ་ཏིཥྛ་བཛྲ་ཡེ་སྭཱ་ཧཱ། ཞེས་བརྗོད་ལ་མེ་ཏོག་འཐོར། ཨོཾ་ཨཱ༔ཧཱུྃ་གིས་གཞི་བདག་གཏོར་མ་བྱིན་གྱིས་བརླབས་། ཨོཾ་བྷུ་མི་པ་ཏི་ས་པཱ་རི་ཝ་ར་ཨ་
ཀམ་ཡ་ཛ༔ བྷུ་མི་པ་ཏི་ས་པཱ་རི་ཝ་ར་ཨོཾ་ཨ་ཀཱ་རོས་གཞི་བདག་སྡེ་བརྒྱུད་རྣམས་སྤྱན་དྲངས་ལ་གཏོར་མ་འབུལ། ཁྱེད་རྣམས་ཀྱིས་མཆོད་སྦྱིན་གྱི་གཏོར་མ་རྒྱ་ཆེན་པོ་འདི་བཞེས་ལ། དཔལ་རྡོ་རྗེ་ནག་པོ་ཆེན་པོའི་
བཀའ་འཁོར་དུ་བཞུགས་ནས་ཡུལ་ཕྱོགས་འདིའི་ལོ་ཏོག་ལ་གནོད་པའི་སེར་བ་བསྲུང་བ་དང་བཟློག་པའི་འཕྲིན་ལས་མཛོད་ཅིག །ཅེས་བརྗོད་པས། དེ་དག་གི་སྔར་སྲོག་སྙིང་ཕུལ་བ་དྲན་ནས་ཅུང་ཟད་ཀྱང་བཀའ་
ལས་འདའ་མི་ནུས་པར་དེ་ལྟར་ཁས་བླང་བར་བསམ་མོ། །དེ་ནས་མགོན་པོ་འཁོར་བཅས་ཕྱོགས་མཚམས་ཐམས་ཅད་དུ་བཞུགས་ནས། ཡུལ་ཕྱོགས་དེར་སེར་བ་སེར་བྱེད་དང་བཅས་པ་ཐམས་ཅད་འོང་བ་ལྟ་ཅི་སྨོས།
མིག་གིས་ལྟ་བའི་སྐབས་ཙམ་ཡང་མེད་པ་བསམ་མོ། །མཐར་ཤིས་པ་བརྗོད་ལ་མེ་ཏོག་གི་ཆར་དབབ་པོ། དེ་ནི་སེར་ཐོ་འཇོག་པ་ལག་ལེན་དུ་བསྟར་བའི་ཚུལ་མདོ་ཙམ་སྨྲས་པའོ། །
བདུན་
13
པོད།



རོལ་བའི་རྡོ་རྗེའི་གསུང་འབུམ།
༄༅། །དཔལ་ལྡན་གུར་གྱི་མགོན་པོའི་བསང་མཆོད་མདོར་བསྡུས་དོན་གཉིས་ལྷུན་གྲུབ་བཞུགས། ཨོཾ་སྭསྟི་སིདྡྷཾ། ཧཱུྃ། རྣམ་དག་ཆོས་དབྱིངས་སྐྱེ་མེད་ངང་ཉིད་ལས། །སྐྱེ་བའི་ཆོ་འཕྲུལ་ཡེ་ཤེས་ལྔ་ཡི་མདངས། །བསྟན་བསྲུང་ཀུན་
གྱི་སྡེ་དཔོན་འཇིགས་པའི་གཟུགས། །གུར་གྱི་མགོན་པོ་ལྕམ་དྲལ་བྲན་དང་གཡོག །ཡང་ཕྲན་ལྷ་ཀླུ་སྡེ་བརྒྱད་འཁོར་དང་བཅས། །བསང་མཆོད་གནས་འདིར་སྤྱན་འདྲེན་གཤེགས་སུ་གསོལ། །རང་སྣང་ལས་གྲུབ་དྲག་
པོའི་ཕོ་བྲང་དང་། །པད་ཉི་རོ་གདན་བཅས་ལ་བརྟན་བཞུགས་ནས། །དངོས་འབྱོར་ཡིད་སྤྲུལ་ལས་བྱུང་མཆོད་པའི་ཚོགས། །སྤྱན་གཟིགས་ཡོ་བྱད་མཐུན་རྫས་བསམ་མི་ཁྱབ། །ས་དང་བར་སྣང་ནམ་མཁའི་ཁམས་
བཀང་ནས། །ཆོས་སྐྱོང་འཁོར་དང་བཅས་ལ་འབུལ་ལགས་ན། །དགྱེས་པར་རོལ་ལ་མཉེས་ཤིང་ཚིམ་པར་མཛོད། །དེ་ལྟར་སྔགས་རྒྱས་སྤེལ་བའི་བསང་མཆོད་འདིས། །བསྟན་བསྲུང་གུར་མགོན་ལྕམ་བྲལ་མཉེས་
གྱུར་ཅིག །ལས་མགོན་པུ་ཏྲ་མིང་སྲིང་མཉེས་གྱུར་ཅིག །སྤྲུལ་བའི་རུ་འདྲེན་སྡེ་བཞི་མཉེས་གྱུར་ཅིག །ཡང་འཁོར་ཕྱོགས་སྐྱོང་སྡེ་བརྒྱད་མཉེས་གྱུར་ཅིག །དེ་ལྟར་འཁོར་ཚོགས་དང་བཅས་མཉེས་གྱུར་ནས། །རྒྱལ་བའི་
སྤྱན་སྔར་ཇི་ལྟར་དམ་བཅས་བཞིན། །བསྟན་དང་བསྟན་འཛིན་སྲུང་ཞིང་སྐྱོང་བ་དང་། །ཁྱད་པར་རྣལ་འབྱོར་བདག་ཅག་ལྟོས་པར་བཅས། །བཅོལ་ལོ་གཏད་དོ་སྔོན་ལས་འཕྲལ་རྐྱེན་གྱིས། །མི་དང་མི་མིན་ཀེག་དང་
14
ན



]
བརྒྱད་
༄༅། ། སྲི་རིགས་ཀྱིས། །བར་ཆད་ཐམས་ཅད་ཞི་ཞིང་བཟློག་པར་མཛོད། །གལ་ཏེ་མི་བསྲུན་དགྲ་བགེགས་གདུག་པའི་རིགས། །མངོན་སྤྱོད་དྲག་པོའི་སྟོབས་ཀྱིས་ཚར་གཅོད་མཛོད། །མདོར་ན་དེང་ནས་བྱང་ཆུབ་
སྙིང་པོའི་བར། །འགལ་རྐྱེན་ཞི་ཞིང་མཐུན་རྐྱེན་བསྒྲུབ་པ་ལ། །ལུས་དང་གྲིབ་བཞིན་མ་གཡེལ་སྲུང་མ་མཛོད། །༧ ཅེས་པ་འདི་ནི་དད་ལྡན་དགེ་སློང་བསམ་གཏན་རྒྱ་མཚོའི་བསྐུལ་ངོ་མ་ལྡོག་ཙམ་དུ། ཀིརྟིའི་མིང་ཅན་གྱིས་གཡའ་ཁྲལ་དུ་
སུག་ལས་སུ་བགྱིས་པའོ། །དགེ་བར་གྱུར་ཅིག །
༄༅། །དཔལ་མགོན་ཞལ་བཞི་བ་ལ་བསང་མཆོད་འབུལ་ཚུལ་འཕྲིན་ལས་མྱུར་འགྲུབ་བཞུགས་སོ། །བླ་མ་ཡི་དམ་མཁའ་འགྲོའི་ཚོགས་ལ་ཕྱག་འཚལ་ལོ། །འདིར་གཉན་མགོན་ཞལ་བཞི་བ་འཁོར་བཅས་ལ་བསང་མཆོད་
འབུལ་བར་འདོད་ན། བསང་རྫས་ཅི་འབྱོར་འབག་བཙོག་གིས་མ་གོས་པར་འདུ་བྱས་ལ། སྔགས་དང་ཕྱག་རྒྱ་ཏིང་ངེ་འཛིན་གྱིས་འདོད་དགུའི་མཐུན་རྫས་བསམ་གྱིས་མི་ཁྱབ་པར་བྱིན་གྱིས་བརླབས་པར་བསམ་ལ། ཀྱེ།
_ཤ་ | རྒྱལ་བ་ཞི་ཁྲོའི་དཀྱིལ་འཁོར་ཇི་སྙེད་དང་། །ཁྱད་པར་གསང་མཛོད་ཆོས་ཀྱི་གཉེར་ཁ་བ། །མཐུ་སྟོབས་མངའ་བདག་གསང་བའི་བདག་པོ་སོགས། །ཡི་དམ་ལྷ་ཚོགས་བསང་མཆོད་མགྲོན་དུ་གཤེགས། །བདེ་ཆེན་
15



རོལ་བའི་རྡོ་རྗེའི་གསུང་འབུམ།
ཆོས་སྐུའི་ངང་ལས་མ་གཡོས་ཀྱང་
། །གདུག་པ་འདུལ་ཕྱིར་སྲུང་མའི་སྐུར་སྟོན་པ། །ཞིང་སྐྱོང་དབང་ཕྱུག་ཙ་ཏུར་མི་ཁ་ཆེ། །སྤྲུལ་བ་ཡང་སྤྲུལ་འཁོར་ཚོགས་སྡེ་བརྒྱད་བཅས། །དམ་ཚིག་དབང་གིས་བསང་མཆོད་
མགྲོན་དུ་གཤེགས། །དངོས་བཤམ་ཡིད་སྤྲུལ་བསང་མཆོད་ཕུན་སུམ་ཚོགས། །ཇི་ལྟར་མཐུན་རྫས་སྤྱན་གཟིགས་སྣ་ཚོགས་སུ། །རྟེན་འབྲེལ་སྔགས་རྒྱས་བྱིན་གྱིས་བརླབས་པ་འདིས། །གསང་བདག་ཕྱག་ན་རྡོ་རྗེ་ལ་
སོགས་ཏེ། །ཡི་དམ་ཞི་ཁྲོའི་ལྷ་ཚོགས་ཐམས་ཅད་བསང་། །ཁྱད་པར་སྟོབས་འཕྲོག་ཞལ་བཞི་ནག་པོ་ཆེ། །གང་གི་རྣམ་འཕྲུལ་བསྙེན་སྒྲུབ་ལས་གསུམ་མགོན། །བྲམ་ཟེ་གཟུགས་སོགས་སྤྲུལ་བ་དཔག་ཡས་བསང་། །
གཡུང་མོ་གཏུམ་མོ་སྲིན་མོ་སིངྒ་ལཾ། །ཡུམ་ཆེན་སྡེ་བཞི་རང་འདྲ་འབུམ་སྡེའི་འཁོར། །ཡང་འཁོར་ཞིང་སྐྱོང་ལྷ་སྲིན་སྡེ་བརྒྱད་སོགས། །མ་ལུས་བསང་གི་མཆོད་པས་མཉེས་གྱུར་ཅིག །ངོ་བོ་ཟག་མེད་ཡེ་ཤེས་ལས་བྱུང་
ཞིང་། །རྣམ་པ་འདོད་དགུར་འཆར་བའི་སྒྱུ་འཕྲུལ་གྱིས། །ཕྱི་ནང་གསང་བའི་དཔལ་འབྱུང་བསང་མཆོད་འདིས། །ལྷ་ཆེན་གདོང་བཞི་འཁོར་བཅས་མཉེས་ནས་ཀྱང་། །སྔོན་ཚེ་རྩ་བརྒྱུད་བླ་མའི་བཀའ་བསྒོས་བཞིན།།
བདེ་གཤེགས་བསྟན་པ་སྤྱི་དང་ས་སྐྱ་བའི། །བསྟན་པ་དར་རྒྱས་བསྟན་འཛིན་སྐུ་ཚེ་བརྟན། །དགེ་འདུན་སྡེ་འཕེལ་བཤད་སྒྲུབ་ཟླ་མེད་མཛོད། །ཐར་འདོད་ལམ་གྱི་རྩ་བ་བཤེས་གཉེན་གྱིས། །ནམ་ཡང་ཕོངས་པ་མེད་ཅིང་
16



T
དགུ་
༄༅། ། དེ་ཉིད་ཀྱིས། །ཉེ་བར་བསྟན་པའི་ཟབ་ལམ་གོ་རིམ་བཞིན། །ཐོས་བསམ་བསྒོམ་གསུམ་ཕ་མཐར་ཕྱིན་པར་མཛོད། །གཞན་ཡང་བདག་ཅག་བསྲུང་བྱར་བཅས་པ་ཀུན། །བར་ཆད་དགྲ་བགེགས་གཡུལ་
ལས་རྒྱལ་བ་དང་། །ཚེ་བསོད་དཔལ་འབྱོར་ཕུན་སུམ་འཚོགས་པ་ལ། །གང་འདུལ་ལས་བཞིའི་ཐབས་ཀྱིས་ཉེ་བར་སྐྱོངས། །གང་ཞིག་ཡིད་ལ་དྲན་པ་ཙམ་གྱིས་ཀྱང་། །འདོད་པའི་དངོས་གྲུབ་སྟེར་བ་མཛད་པ་ཡི། །ཆོས་
སྐྱོངས་ཡིད་བཞིན་ནོར་བུ་ཁྱེད་རྣམས་ཀྱིས། །བདག་སོགས་བསམ་དོན་མ་ལུས་འགྲུབ་པར་མཛོད། །༧ ཅེས་པ་འདི་ནི་རྣམ་དཀར་གྱི་ཕྱོགས་ལ་བློ་གྲོས་དང་ལྡན་པ་དགེ་སློང་བྱམས་པ་ངག་དབང་དར་རྒྱས་ཀྱིས་ནན་ཏན་གྱིས་བསྐུལ་ཏེ།
ཀིརྟིའི་མིང་ཅན་གྱིས་བྲིས་སོ། །དགེའོ། །སརྦ་མངྒ་ལཾ།
༄༅། །ཞིང་སྐྱོང་དབང་པོ་རྡོ་རྗེ་གདོང་བཞི་བར་མཆོད་འཕྲིན་བྱ་ཚུལ་མདོར་བསྡུས་དཔལ་མགོན་དགྱེས་པའི་མཆོད་སྤྲིན་ཞེས་བྱ་བ་བཞུགས་སོ། །ན་མོ་གུ་རུ་ཨཱརྱ་ལོ་ཀི་ཤྭ་རི་ཡ། འདིར་ཞིང་སྐྱོང་དབང་པོ་རྡོ་རྗེ་གདོང་བཞི་བ་ལ་
མཆོད་འཕྲིན་བྱ་ཚུལ་མདོར་བསྡུས་འདོད་པས། །བསང་སྐྱེམས་གཏོར་མ་སོགས་གང་འབྱོར་འདུ་བྱས་ལ། །ཧཱུཾ་འཇིགས་རུང་བསིལ་ཚལ་ཏེ་སེ་ཁའུའི་བྲག །དཔལ་ལྡན་ས་ངོར་ནཱ་ལེནྡྲ་ལ་སོགས། །གར་བཞུགས་
17



རོལ་བའི་རྡོ་རྗེའི་གསུང་འབུམ།
གནས་ནས་དཔལ་མགོན་གདོང་བཞི་བ། །ཡུམ་བཞི་ཤན་པ་སྡེ་བརྒྱད་དཔུང་ཚོགས་བཅས། །མ་ཐོགས་རྫུ་འཕྲུལ་ཤུགས་ཀྱིས་སྐད་ཅིག་ལ། །མཆོད་པའི་གནས་འདིར་བཛྲ་ས་མཱ་ཛཿ མདུན་དུ་པདྨ་ཉི་མ་དགྲ་བགེགས
སྟེང་། །རབ་དགྱེས་མཆོད་པ་བཞེས་སླད་བརྟན་པར་བཞུགས། །དངོས་སུ་འབྱོར་དང་ཡིད་ལས་བྱུང་བ་ཡི། །ཆུ་གཉིས་ཉེར་སྤྱོད་རོལ་མོ་འདོད་ཡོན་ལྔ། །ངོ་མཚར་རྟགས་རྫས་རིན་ཆེན་བདུན་ཕྲག་ཟུང་། །དར་ཟབ་
མཚོན་འབྲུ་སྨན་གཟུགས་འགྲོས་བའི། །སྨན་རཀ་གཏོར་མ་བསང་གསུར་ཛ་གད་སྐྱེམས། །ལྷ་མིའི་སྣོད་བཅུད་འབྱོར་བ་ཕུན་སུམ་ཚོགས། །དགྲ་བགེགས་ཤ་ཁྲག་རུས་པ་རི་མཚོ་ལྟར། །མདའ་དར་སྲོག་འཁོར་བླ་རྡོ་
གྲི་སྙིང་སོགས། །ཕྱི་ནང་གསང་བ་རབ་འབྱམས་མཆོད་པའི་སྤྲིན། །གནམ་ས་བར་སྣང་ཡོངས་སུ་ལེགས་བཀང་འདིས། །སྟོབས་འཕྲོག་དབང་པོ་གདོང་བཞིའི་ཐུགས་དམ་བསྐང་། །ཡུམ་ཆེན་སྲིང་མོ་རྣམ་བཞིའི་
ཐུགས་དམ་བསྐང་། །ལས་བྱེད་ཤན་པ་ཉེར་གཅིག་ཐུགས་དམ་བསྐང་། །དྲེགས་པ་སྡེ་བརྒྱད་ཚོགས་རྣམས་ཐུགས་དམ་བསྐང༌
། །འཁོར་ཚོགས་དམ་ཅན་རྒྱ་མཚོའི་ཐུགས་དམ་བསྐང་། །ཐུགས་དམ་བསྐང་ལ་འཕྲིན
ལས་རྣམ་བཞི་བསྒྲུབས། །དཔལ་མགོན་ཁྱེད་ཀྱིས་སྐུ་གསུང་ཐུགས་གསུམ་དང་། །རྩ་བ་ཡན་ལག་དམ་ཚིག་ཉམས་པ་དང་
། །བསྙེན་སྒྲུབ་དུས་མཆོད་ཆག་དང་ནོངས་པའི་ཚོགས། །མ་ལུས་བཤགས་སོ་བརྩེ་བས་བཟོད་
18



བཅུ་
ཀ༄༅། །པར་མཛོད། །སྤྱན་རས་གཟིགས་དབང་ཐུགས་རྗེའི་ཟློས་གར་ལས། །ཞིང་བཅུའི་སྟོབས་འཕྲོག་རྡོ་རྗེ་གདོང་བཞི་བ། །ཡུམ་ཆེན་སྲིང་བཞི་ཤན་པ་ཉེར་གཅིག་དང་། །སྡེ་བརྒྱད་དཔག་ཡས་འཁོར་ཚོགས་རྒྱ་མཚོ་
བསྟོད། །འགལ་རྐྱེན་མི་འདོད་བར་ཆད་ཀུན་ཞི་ཞིང་། །ཚེ་བསོད་སྟོབས་འབྱོར་ལུང་རྟོགས་ཡོན་ཏན་སྤེལ། །ཁམས་གསུམ་སྲིད་ཞིའི་ལེགས་ཚོགས་དབང་བསྡུས་ལ། །དགྲ་སྡེ་གདུག་པའི་དཔུང་བཅས་ཆེམས་ལ་ཕོབས།
རྒྱལ་བསྟན་སྤྱི་དང་བྱེ་བྲག་ས་སྐྱ་པའི། །དྲི་མེད་རིང་ལུགས་འཛིན་སྐྱོང་སྤེལ་བྱེད་ཀྱི། །དཔོན་སློབ་སྡེར་བཅས་སྐྱབས་འོག་མི་ནོར་ཀུན། །སྲུང་མ་ཁྱོད་ལ་བཅོལ་ཞིང་གཉེར་གཏད་དོ། །ཉིན་མཚན་དུས་དྲུག་གཡེལ་བ་མི་མཛད་
པར། །ཁ་འཛིན་དཔུང་གྲོགས་བྱ་ར་མེལ་ཚེ་སོགས། །ཞི་རྒྱས་དབང་དྲག་རབ་འབྱམས་འཕྲིན་ལས་རྣམས། །ཐོགས་མེད་སྒྲུབ་པར་མཛོད་ཅིག་སྲུང་མའི་གཙོ། །མདོར་ན་ཆོས་དང་སྲིད་ཀྱི་བྱ་བ་ཀུན། །ཡིད་བཞིན་ནོར་དང་
དཔག་བསམ་བུམ་པ་བཟང་། །དབྱར་གྱི་མཚོ་དང་ཡར་ངོའི་ཟླ་བ་བཞིན། །ཅི་བསམ་འགྲུབ་ཅིང་གོང་ནས་གོང་འཕེལ་མཛོད། །༧ ཅེས་ཞིང་སྐྱོང་དབང་པོ་རྡོ་རྗེ་གདོང་བཞི་པ་ལ་མཆོད་འཕྲིན་བྱ་ཚུལ་མདོར་བསྡུས་དཔལ་མགོན་དགྱེས་པའི་
མཆོད་སྤྲིན་ཞེས་བྱ་བ་འདི་ནི། དགེ་སློང་འཇམ་དབྱངས་ཡེ་ཤེས་ནས་བསྐུལ་ངོ་མ་ལྡོག་ཙམ་དུ། ཆོས་མེད་སྙོམ་ལས་པ་ཝ་གཱིནྡྲའམ་མིང་གཞན་རོལ་བའི་རྡོ་རྗེ་འབོད་པས་བཅད་རྒྱའི་ཐུན་གསེང་ཞིག་ཏུ་ཡུད་ཙམ་ལ་མགྱོགས་པར་བྲིས་པ་ཛ་ཡནྟུ། སརྦ་མངྒ་ལཾ།
19



རོལ་བའི་རྡོ་རྗེའི་གསུང་འབུམ།
༄༅། །དཔལ་ལྡན་དམག་ཟོར་རྒྱལ་མོ་ལ་བརྟེན་པའི་གཡང་འབོད་བྱ་ཚུལ་སྲིད་ཞིའི་ལེགས་ཚོགས་འགུགས་པའི་ལྕགས་ཀྱུ་ཞེས་བྱ་བ་བཞུགས་སོ། །ཧཱུྃ་བྷྱོ༔ འདོད་དགུའི་དངོས་གྲུབ་ཆར་འབེབས་དབང་གི་རྒྱལ། །མཆོག་
གསུམ་ཡི་དམ་ཆོས་སྲུང་ནོར་ལྷའི་ཚོགས། །མ་ལུས་བརྩེར་དགོངས་ཕྱ་གཡང་འགུགས་པའི་ཕྱིར། །གསང་གསུམ་མཐུ་ཡིས་བྱིན་ཆེན་དབབ་ཏུ་གསོལ། །དུས་གསུམ་རྒྱལ་བ་ཀུན་གྱི་འཕྲིན་ལས་རྣམས། །གཅིག་ཏུ་
བསྡུས་པ་བསྟན་སྲུང་དབང་མོའི་སྐུར། །རབ་བཞེངས་སྲིད་གསུམ་དབང་བསྒྱུར་དཔལ་ལྷ་མོ། །འཕྲིན་ལས་གློག་ལྟར་མྱུར་མཛད་དམག་ཟོར་རྒྱལ། །འཇིགས་རུང་གཡོག་གཉིས་དུས་བཞིའི་རྒྱལ་མོ་བཞི། །ཚེ་རིང་
མཆེད་ལྔ་བརྟན་མ་མ་བདུད་ཚོགས། །འཁོར་དང་བཅས་པ་མ་ལུས་བརྩེར་དགོངས་ལ། །དེ་རིང་ཕྱ་གཡང་འགུགས་པའི་ལས་མཛོད་ཅིག །མ་ཅིག་ཐུགས་སྲོག་བློཝཡིག་འབར་བ་ལས། །འོད་ཟེར་ལྕགས་ཀྱུ་ཞགས་པ་
ལྟ་བུའི་ཚོགས། །དཔག་མེད་འཁོར་འདས་ཀུན་ཁྱབ་འཕྲོས་པ་ཡིས། །སྲིད་ཞིའི་ལེགས་ཚོགས་
ས་ཐམས་ཅད་གཡང་དུ་ཁུག །བཀའ་ཉན་ལས་མཛད་མངག་གཞུག་ཕོ་ཉ་བྲན། །ཉི་ཟེར་རྡུལ་བཞིན་འཁྲིགས་པའི་དཔུང་
ཚོགས་ཀྱི། །སྐུ་ཡིས་གར་བསྒྱུར་ཁུ་ཡེའི་དབྱངས་སྒྲོག་བཞིན། །ལས་བཞི་རབ་འབྱམས་འགྲུབ་པའི་ཕྱ་གཡང་སྩོལ། །ནད་གདོན་སྡིག་སྒྲིབ་སྡུག་བསྔལ་རྒྱུ་འབྲས་ཀུན། །བར་ཆད་བདུད་བཞིའི་གནོད་འཚེ་གདུག་རྩུབ་
20



བཅུ་གཅིག་
ཀ༄༅། །སོགས། །མི་འདོད་བཀྲ་མི་ཤིས་པའི་རིགས་མཐའ་དག །མྱུར་ཏུ་ཉེ་བར་ཞི་བའི་ཕྱ་གཡང་སྩོལ། །ཚེ་དཔལ་བསོད་ནམས་ལོངས་སྤྱོད་འབྱོར་བ་ཀུན། །རྒུད་པ་མེད་པར་སྟོབས་དང་བཀྲག་མདངས་བཅུད།
ལུང་དང་རྟོགས་པའི་ཡོན་ཏན་མ་ལུས་པ། །གོང་ནས་གོང་དུ་འཕེལ་བའི་ཕྱ་གཡང་སྩོལ། །ཁམས་གསུམ་སྲིད་པ་གསུམ་གྱི་ཆེ་དགུ་ཀུན། །བཀའ་ཉན་འབངས་སུ་འགུགས་ཤིང་གང་འདོད་ཀྱི། །མཁོ་དགུའི་དངོས་པོ་
བཟང་དགུའི་འབྱོར་བ་སོགས། །མ་ལུས་དབང་དུ་འདུ་བའི་ཕྱ་གཡང་སྩོལ། །སྡང་ཞིང་གནོད་པར་བྱེད་པའི་དགྲ་བགེགས་ཀུན། །ཁ་སྨྲས་གླེང་རྩོད་བྱད་མ་རྦོད་གཏོང་མཁན། །ཉམས་པ་བདུན་ལྡན་ཞིང་བཅུ་དཔུང་
ཚོགས་བཅས། །དྲུག་ཤུལ་སྟོབས་ཀྱིས་བསྒྲལ་བའི་ཕྱ་གཡང་སྩོལ། །རྣམ་སད་མཛེས་སྡུག་བཀྲག་མདངས་ལང་ཚོའི་དཔལ། །སྲབ་འཇམ་ཡང་མཛེས་པཉྩ་ལི་ཀའི་གོས། །འཆི་མེད་དཔལ་སྦྱིན་ཟིལ་མངར་དཔག་
བསམ་ཤིང་། །ལྷ་ཡི་ལོངས་སྤྱོད་དཔལ་གྱི་ཕྱ་གཡང་སྩོལ། །ལྟོ་འཕྱེའི་འབྲུ་བཅུད་འབྱོར་བ་མི་ཟད་གཏེར། །གསེར་དངུལ་རིན་ཆེན་རིགས་བྱེད་སྣ་ཚོགས་དང་། །བསམ་འཕེལ་དབང་རྒྱལ་དགོས་འདོད་ཀུན་འབྱུང
ཤ་ སོགས། །ཀླུ་ཡི་ལོངས་སྤྱོད་དཔལ་གྱི་ཕྱ་གཡང་སྩོལ། །འཁོར་བསྒྱུར་མངའ་ཐང་འབངས་འཁོར་དཔུང་གི་ཚོགས། །ཚེ་བསོད་གཟི་བརྗིད་རིགས་རུས་སྟོབས་འབྱོར་དང་། །བདེ་སྐྱིད་ལོངས་སྤྱོད་ཆབ་སྲིད་བཀྲ་ཤིས་
21



རོལ་བའི་རྡོ་རྗེའི་གསུང་འབུམ།
དཔལ། །མི་ཡི་དཔལ་འབྱོར་མཁོ་དགུའི་ཕྱ་གཡང་སྩོལ། །བཀོད་ལེགས་ཉམས་དགའ་རྔམས་བརྗིད་ལྡན་པའི་གནས། །བཀྲག་ལྡན་དྲོ་འཇམ་ཡང་མཛེས་གོས་བཟང་དང་། །མལ་ཆ་ལ་སོགས་མཁོ་དགུའི་ཡོ་བྱད་
རིགས། །འདོད་དགུ་ལྷུན་གྱིས་གྲུབ་པའི་ཕྱ་གཡང་སྩོལ། །གཟུགས་མཛེས་ལང་ཚོ་བཀྲག་མདངས་གཟི་བརྗིད་ལྡན། །ཚེ་དཔལ་བསོད་ནམས་ཤེས་རབ་ཕུན་སུམ་ཚོགས། །མཆོག་གསུམ་གུས་བརྟེན་ལས་འབྲས་ལྷུར་ལེན་
པའི། །གཙང་མའི་རིགས་བརྒྱུད་འཕེལ་བའི་ཕྱ་གཡངསྩོལ། །རོ་བཅུད་ནུས་པ་ཕུན་སུམ་ཚོགས་ལྡན་པའི། །འབྲུ་རིགས་ཀུན་ལ་འཚེ་བྲལ་སྨིན་ལེགས་རྒྱས། །མཐུན་པའི་རྐྱེན་ཀུན་ཡོངས་འཛོམས་བང་མཛོད་རྣམས། །ཀུན་
ནས་བྱུར་བུར་གཏམས་པའི་ཕྱི་གཡང་སྩོལ། །ཤ་རྒྱས་སྤུ་སྡུག་སྟོབས་ལྡན་འགྲོས་རྩལ་ཅན། །ཡིད་འོང་བཞོན་ཁལ་ཞོན་པ་རྐང་འགྲོ་ཕྱུགས། །བྱུར་འགོང་གོད་ཁ་མི་འབྱུང་ཁྱུ་ཚོགས་ཀུན། །ར་བ་རི་ལུང་འགེངས་པའི་
ཕྱ་གཡང་སྩོལ། །ཕས་རྒོལ་དགྲ་འཇོམས་རྣོ་ངར་མཚོན་ཆའི་ཚོགས། །རང་སྲོག་སྐྱོབ་བྱེད་རྡོ་རྗེའི་གོ་ཁྲབ་རིགས། །སྨྲ་མཁས་དཔའ་རྩལ་དཔུང་གྲོགས་མཐུ་སྟོབས་རྒྱས། །ལས་རླུང་སྙན་གྲགས་དར་བའི་ཕྱ་གཡང་
སྩོལ། །ཁྲིམས་ལྡན་མཁས་གྲུབ་འདུས་པའི་སྡེ་ཆེན་རྒྱས། །བཤད་དང་སྒྲུབ་པའི་དཔལ་ལ་དབང་འབྱོར་ཞིང་། །ཆོས་མཐུན་འཚོ་བའི་ཡོ་བྱད་ཕུན་སུམ་ཚོགས། །ལུགས་གཉིས་དཔལ་གྱིས་མཐོ་བའི་ཕྱ་གཡང་སྩོལ།
22



བཅུ་གཉིས་
ཀ ༄༅། ། ཚུལ་ཁྲིམས་རྣམ་དག་འཛིན་མའི་ཁྱོན་ཡངས་ལ། །མང་ཐོས་ཡོན་ཏན་འདབ་སྟོང་ཚལ་ཆེན་བཞད། །བཤད་སྒྲུབ་ཉམས་རྟོགས་སྦྲང་རྩིའི་བཅུད་བཟང་ལ། །བློ་གསལ་རྐང་དྲུག་འདུ་བའི་ཕྱ་གཡང་སྩོལ།
བསྟན་པའི་མངའ་བདག་བསྟན་འཛིན་ཞབས་པད་བརྟན། །མཛད་པ་འཕྲིན་ལས་ནམ་མཁའི་ཕ་མཐའ་མཉམ། །ཐུགས་བཞེད་བསྟན་འགྲོའི་དོན་ཆེན་ཡོངས་འགྲུབ་ཅིང་། །བསྟན་པའི་རྒྱལ་མཚན་ཚུགས་པའི་ཕྱི་
གཡང་སྩོལ། །བཀོད་ལེགས་ཡིད་འོང་ཉམས་དགའ་མཛེས་བརྗིད་ལྡན། །ཕུལ་བྱུང་བཟོ་བོ་བི་ཤྭ་ཀརྨ་ཡི། །སོར་རྩེའི་འདུ་བྱེད་ཇི་བཞིན་རྣམ་རྒྱལ་ཁང་། །ཟིལ་གྱིས་གནོན་པའི་གནས་ཀྱི་ཕྱ་གཡང་སྩོལ། །བྱིན་རླབས་
གཟི་འབར་སྐུ་གསུང་ཐུགས་ཀྱི་རྟེན། །ཡིད་འཕྲོག་འཕན་གདུགས་རྒྱལ་མཚན་མཆོད་པའི་རྫས། །གདངས་སྙན་རོལ་མོའི་བྱེ་བྲག་སྣ་ཚོགས་པ། །ཡིད་འོང་ཟླ་བྲལ་འཕེལ་བའི་ཕྱ་གཡང་སྩོལ། །མང་དུ་ཐོས་པས་ཤེས་
བྱའི་འཛིན་མ་གཞལ། །བསམ་བྱུང་དག་པའི་འདབ་བརྒྱ་ཀུན་ནས་བཞད། །སྒོམ་པས་ཉམས་རྟོགས་སྦྲང་རྩིའི་རྒྱལ་མཚན་འཛིན། །བཤད་སྒྲུབ་དགའ་ཚལ་མཛེས་པའི་ཕྱ་གཡང་སྩོལ། །འཆད་པས་བློ་གསལ་རྒྱ་
* མཚོའི་བློ་གྲོས་རྒྱས། །རྩོད་པས་ལོག་རྟོག་རྒོལ་ངན་ཝ་ལྟར་ཞུམ། །རྩོམ་པས་ཐུབ་བསྟན་པད་ཚལ་བཞད་པའི་གཉེན། །རྒྱལ་བསྟན་ཕྱོགས་བཅུར་དར་བའི་ཕྱ་གཡང་སྩོལ། །ཁྱད་པར་གངས་ལྗོངས་གྲུབ་པའི་མཐའ་
23



རོལ་བའི་རྡོ་རྗེའི་གསུང་འབུམ།
ཀུན་གྱི། །གཙུག་གི་རྒྱན་གྱུར་དཔལ་ལྡན་ཇོ་ནང་པའི། །བསྟན་པ་གསེར་སྦྱང་བཙོ་མ་ལྟ་བུ་ཡི། །དྲི་མེད་ལུགས་བཟང་འཕེལ་བའི་ཕྱ་གཡང་སྩོལ། །དང་པོའི་སངས་རྒྱས་ཤཱཀྱའི་རྒྱལ་པོ་ལས། །བརྒྱུད་ལྡན་རྣམ་དྲུག
ཚང་ལ་མ་ནོར་བར། །རྒྱལ་བས་ལུང་བསྟན་དཔལ་ལྡན་ཇོ་ནང་པའི། །དགོངས་བཞེད་ཀུན་ཏུ་དར་བའི་ཕྱ་གཡང་སྩོལ། །ཀུན་མཁྱེན་དོལ་པོའི་ཐུགས་ཀློང་ཟབ་ཡངས་མཁར། །མཁྱེན་བརྩེ་ནུས་པའི་ཆུ་འཛིན་
འཁྲིགས་པ་ལས། །མདོ་སྔགས་དགོངས་དོན་མཐར་ཐུག་གྲུ་ཆར་གྱིས། །གདུལ་བྱའི་ལོ་ཏོག་རྒྱས་པའི་ཁྱུ་གཡང་སྩོལ། །གསང་མཛོད་འཛིན་བདག་སྒྲོལ་བའི་མགོན་པོ་ཡིས། །རྒྱུད་སྡེ་རྒྱ་མཚོའི་བཀའ་བསྡུ་མཛད་པའི་
སྲོལ། །ནོར་འཛིན་ཡངས་པའི་ཐ་གྲུ་ཐམས་ཅད་ལ། །ཀུན་ནས་ཡོངས་སུ་ཁྱབ་པའི་ཕྱ་གཡང་སྩོལ། །བསླུ་མེད་མཆོག་གསུམ་ཞིང་ས་གཤིན་པོ་ལ། །ཚོགས་གཉིས་ས་བོན་གྲུང་པོ་ལེགས་བཏབ་མཐུས། །དོན་གཉིས་
འབྲས་བཟང་སྨིན་པས་སྐྱེ་རྒུ་ཀུན། །བདེ་སྐྱིད་དཔལ་ལ་རོལ་པའི་ཕྱ་གཡང་སྩོལ། །མ་ལུས་སྲིད་ཞིའི་དགེ་མཚན་ལེགས་ཚོགས་ཀུན། །ཁབ་ལེན་རྡོ་ཡིས་ལྕགས་བྱེ་དྲངས་པ་ལྟར། །རང་དབང་མེད་པར་འུབས་ཀྱིས་
ཚུར་བསྡུས་ལ། །གནས་འདིར་བཀྲ་ཤིས་འཁྱིལ་པའི་ཕྱ་གཡང་སྩོལ། །དྲི་མེད་མདོ་རྒྱུད་ཟབ་དགུའི་མཐར་ཐུག་བཅུད། །ཀུན་མཁྱེན་ཇོ་ནང་པ་ཡི་བསྟན་པ་མཆོག །རྒྱ་མཚོའི་གོས་ཅན་ཡངས་པའི་མཐའ་དབུས་ཀུན།
24



བཅུ་གསུམ་བྱོན།
༄༅། །ཡོངས་གྲང་རྒྱན་གྱིས་མཆོག་གྱུར་ཕྱ་གཡང་སྩོལ། །མཆོག་གསུམ་བསྟན་སྲུང་དབང་མོའི་བྱིན་མཐུ་དང་། །རྫས་སྔགས་ཏིང་འཛིན་ཟབ་མོའི་བདེན་སྟོབས་དང་། །ཆོས་དབྱིངས་རྣམ་དག་ཆོས་ཅན་བསླུ་མེད་
མཐུས། །རེ་སྨོན་ཡིད་བཞིན་འགྲུབ་པའི་ཕྱ་གཡང་སྩོལ། །མདོར་ན་དཔལ་ལྡན་ལྷ་མོ་འཁོར་བཅས་ཀྱིས། །འཕྲིན་ལས་རྣམ་བཞི་གཡེལ་བ་མི་མཛད་པར། །གང་བཅོལ་བསམ་དགུ་མཐའ་དག་གེགས་མེད་དུ། །ལྷུན་
གྱིས་འགྲུབ་པའི་སྡོང་གྲོགས་དམ་པ་མཛོད། །༧ ཅེས་དཔལ་ལྡན་དམག་ཟོར་རྒྱལ་མོ་ལ་བརྟེན་པའི་གཡང་འབོད་བྱ་ཚུལ་སྲིད་ཞིའི་ལེགས་ཚོགས་འགུགས་པའི་ལྕགས་ཀྱུ་ཞེས་བྱ་བ་འདི་ནི། མཁས་བཙུན་གྲུབ་རིགས་སྟོང་གི་བསྟི་གནས་བཤད་སྒྲུབ་
བསྟན་པ་འཕེལ་བའི་སྡེ་ཆེན་ཐུབ་བསྟན་
བསྟན་ཕྱོགས་ལས་རྣམ་རྒྱལ་གླིང་གི་གྲྭ་བཙུན་རྣམ་དཔྱོད་ཡངས་པ་དགེ་ཚུལ་ངག་དབང་དར་རྒྱས་ནས་ལྷ་རྫས་བཅས་ལན་གྲངས་དུ་མར་བསྐུལ་བས་བཀའ་མ་ལྡོག་ཙམ་དུ། གྱི་ན་བ་བན་རྒན་འཕྱེ་བོ་བྱིས་པའི་རྣམ་རིག་ཅན་
ངག་དབང་བསྟན་པ་དར་རྒྱས་སམ་མིང་གཞན་འཇིགས་མེད་རོལ་བའི་རྡོ་རྗེ་སོགས་དུ་མར་འབོད་པའི་དྲེད་པོའི་དེས་གང་ཤར་དབེན་གནས་མཁའ་སྤྱོད་བདེ་ཆེན་གླིང་ནས་ཤར་མར་སོར་རྩེས་འདུ་བྱེད་བགྱིས་པའོ། །དགེའོ། །
25
པོད།



s7
རོལ་བའི་རྡོ་རྗེའི་གསུང་འབུམ།



༄༅། །མགོན་དཀར་ཡིད་བཞིན་ནོར་བུའི་སྒྲུབ་ཐབས་མདོར་བསྡུས་སོགས་བཞུགས་སོ།
27



28
གཅིག་
རོལ་བའི་རྡོ་རྗེའི་གསུང་འབུམ།
༄༅། །ན་མོ་གུ་རུ་མ་ཧཱ་ཀཱ་ལ་ཡེ། མགོན་དཀར་ཡིད་བཞིན་ནོར་བུ་ཡི། །སྒྲུབ་ཐབས་དངོས་གྲུབ་ཀུན་འབྱུང་ལ། དང་པོ་སྐྱབས་སེམས་སྔོན་དུ་བཏང་། །གཉིས་པ་དངོས་གཞི་
གསལ་འདེབས་ནི། །རང་ཉིད་ཐ་མལ་སྙིང་དབུས་སུ། །ཆོས་ཉིད་ཐིག་ལེ་ཧཱུཾ་མཚན་ལས། །འོད་ཀྱི་འཕྲོ་འདུ་ཡོངས་གྱུར་ལས། །ཆོས་འབྱུང་མེ་རིས་བསྐོར་བའི་ནང་། །པད་ཉིའི་
གདན་ལ་ཡིད་བཞིན་མགོན། །སྤྱི་བོར་བླ་མ་རྡོ་རྗེ་འཆང་། །མགོན་པོའི་ཐུགས་ཀར་དབང་སྡུད་ཀྱིས། །མཁའ་འགྲོའི་ཐུགས་དབུས་ཐིག་ལེ་དམར། །མཐའ་མར་སྔགས་ཕྲེང་གསལ་ཞིང་
འཚེར། །ཕྱི་རོལ་མཁའ་འགྲོ་གནོད་སྦྱིན་དང་། །ནོར་ལྷ་དཔག་ཏུ་མེད་པས་བསྐོར། །གཙོ་འཁོར་ཀུན་གྱི་ཐུགས་སྲོག་ལས། །འོད་ཟེར་ལྕགས་ཀྱུ་ལྟར་འཕྲོས་པས། །རང་སེམས་



གཉིས་
༄༅། ། སྣང་བ་བརྟན་གཡོས་ཁམས། །ཁམས་གསུམ་སྲིད་གསུམ་འཁོར་འདས་ཀྱི། །དཔལ་ཡོན་དྭངས་བཅུད་ལེགས་པའི་ཚོགས། །ཐམས་ཅད་མ་ལུས་འུབས་ཀྱིས་བསྡུས།
བདག་གི་དབང་དུ་འདུ་བར་གྱུར། །གུ་རུ་མ་ཧཱ་ཀཱ་ལ་ཧ་རི་ནི་ས་སིདྡྷི་ཛཿ ཞེས་ཅི་ནུས་ཚིག་གཞན་གྱིས་བར་མ་ཆོད་པར་བཟླས་ལ། གསུམ་པ་མཇུག་གི་བྱ་བ་ལ། བསྔོ་སྨོན་ཤིས་
པས་མཐའ་བརྒྱན་ནོ། །ཞེས་པ་འདི་ནི་བཤེས་གཉེན་མཆོག །ངག་གི་དབང་པོས་བསྐུལ་བའི་སླད། །རྨོངས་པ་པདྨ་རིག་འཛིན་ནམ། །རོལ་བའི་རྡོ་རྗེའི་མགྱོགས་པར་བྲིས། །དགེ་
བས་སྐྱེ་རྒུ་མ་ལུས་པ། །དབུལ་ཕོངས་སྡུག་བསྔལ་དང་བྲལ་ནས། །ཐུན་མོང་མཆོག་གི་དངོས་གྲུབ་ཀུན། །འབད་མེད་མྱུར་ཏུ་ཐོབ་པར་ཤོག །དགེའོ། །ཐུན་མཚམས་གཏོར་འབུལ་
29
པོད།



བྱེད་འདོད་ན། །གཏོར་མ་མཐོང་བརྒྱུད་ལྟར་དུ་བསམ། །འབྲུ་གསུམ་བརྗོད་དེ་བྱིན་གྱིས་རླབས། །རྩ་སྔགས་མཇུག་ཏུ་བ་ལིང་ཏྲ། །བཏང་པས་ལན་གསུམ་འབུལ་བའམ། །ཡང་ན་འདི་ལྟར་བརྗོད་དེ་འབུལ། །དཔལ་
ལྡན་མགོན་པོ་འཁོར་བཅས་ཀྱིས། །མཆོད་སྦྱིན་གཏོར་མ་འདི་བཞེས་ལ། །སངས་རྒྱས་བསྟན་སྲུང་བསྟན་འཛིན་སྐྱོང་། །བདག་གི་སྙན་པའི་གྲགས་པ་སྤེལ། །མི་ནོར་ཟས་གསུམ་འདུ་བ་དང་། །ཚེ་བསོད་ལུང་རྟོགས་བྱ་
བ་འཕེལ། །ཞི་རྒྱས་དབང་དྲགས་འཕྲིན་ལས་བཞིས། །གང་བསམ་དོན་ཀུན་མྱུར་འགྲུབ་མཛོད། །དེ་ནས་བསྟོད་ཅིང་ལྷ་སྣང་བསྡུ། །རྗེས་ཐོབ་གདན་ལྡང་སྤྱོད་ལམ་བྱ། །བསྔོ་སྨོན་ཤིས་བརྗོད་མེ་ཏོག་འཐོར། །༧ འདི་
ནི་བཤེས་གཉེན་དམ་པའི་ངོར། །རོལ་བའི་རྡོ་རྗེས་སུག་ལས་བྱས། །དགེ་བའི་དོན་གཉིས་ལྷུན་འགྲུབ་ཤོག །
༄༅། །མྱུར་མཛད་ཡེ་ཤེས་ཀྱི་མགོན་པོ་ཕྱག་དྲུག་པ་ལ་མཆོད་འཕྲིན་བྱ་ཚུལ་འཕྲིན་ལས་མྱུར་འགྲུབ་ཅེས་བྱ་བ་བཞུགས་སོ། །ན་མོ་གུ་རུ་མ་ཧཱ་ཀཱ་ལ་ཡ། འདིར་མྱུར་མཛད་ཡེ་ཤེས་ཀྱི་མགོན་པོ་ཕྱག་དྲུག་པ་ལ་མཆོད་གཏོར་
འབུལ་ཚུལ་མདོར་བསྡུས་འདོད་པས། མཆོད་པའི་ཡོ་བྱད་ཅི་འབྱོར་ཚོགས་པར་བྱས་ཏེ། ཨོ་ཨཱ་ཧཱུཾ། འཇིགས་རུང་བསིལ་བ་ཚལ་གྱི་དུར་ཁྲོད་ནས། །མྱུར་མཛད་ཡེ་ཤེས་མགོན་པོ་ཕྱག་དྲུག་པ། །ཀྵེ་ཏྲ་པ་ལ་ལ་སོགས་
རོལ་བའི་རྡོ་རྗེའི་གསུང་འབུམ།
30



1 ༄༅། །གནོད་སྦྱིན་བཞི། །བཀའ་འཁོར་དམ་ཅན་རྒྱ་མཚོའི་ཚོགས་དང་བཅས། །རྩེ་གཅིག་གདུང་བའི་ཡིད་ཀྱིས་སྤྱན་འདྲེན་ན། །ཐོགས་མེད་རྫུ་འཕྲུལ་ཤུགས་ཀྱིས་གནས་འདིར་བྱོན། །མདུན་གྱི་ནམ་མཁར་པད་
ཉི་དགྲ་བགེགས་སྟེང་། །དགྱེས་པར་རོལ་ལ་བརྟན་པར་བཞུགས་སུ་གསོལ། །བདེ་སྟོང་ཏིང་འཛིན་སྔགས་རྒྱས་རབ་སྤེལ་བའི། །སྟོང་གསུམ་ལྟར་ཡངས་བྷནྡྷའི་སྣོད་རྣམས་སུ། །དམ་ཉམས་བསྒྲལ་བའི་ཤ་ཁྲག་རུས་
པའི་ཚོགས། །རོ་བརྒྱ་ལྡན་པའི་མཆོད་གཏོར་རི་ལྟར་སྤུང་། །སྨན་རཀ་གསེར་སྐྱེམས་བཏུང་བ་ཚོགས་ལྟར་འཁྱིལ། །དྲི་ཞིམ་བསང་གི་དུད་པ་སྤྲིན་ལྟར་གཏིབས། །རབ་འབྱམས་ཕྱི་ནང་གསང་བའི་མཆོད་པའི་སྤྲིན། །མ་
ཚང་མེད་པ་ནམ་མཁའི་མཐའ་ཀླས་པས། །མྱུར་མཛད་ཡེ་ཤེས་མགོན་པོ་འཁོར་བཅས་ཀྱི། །ཐུགས་དམ་གཉན་པོ་དབྱིངས་སུ་ལེགས་བསྐང་ལ། །འགལ་འཁྲུལ་ནོངས་པ་གང་མཆིས་མཐོལ་ཞིང་བཤགས། །བཟོད་པར་
བཞེས་ལ་ཚངས་པར་བསྩལ་ཏུ་གསོལ། །བདག་ཅག་དཔོན་སློབ་མི་ནོར་དགེ་འདུན་སྡེ། །དགོན་གནས་སྦྱིན་བདག་སྐྱབས་འོག་བསྲུང་བྱར་བཅས། །གཞི་བྱེས་ལམ་གསུམ་གར་འགྲོ་གར་འདུག་ཀྱང་། །ཉིན་གསུམ་བྱ་
_སྒྱུ ར་མཚན་གསུམ་མེལ་ཚེ་མཛོད། །མི་འདོད་ཉེས་ཚོགས་མཐའ་དག་དབྱིངས་སུ་བཟློག །སྲིད་ཞིའི་ཕྱ་གཡང་མ་ལུས་ཆར་བཞིན་ཕོབས། །ཁམས་གསུམ་བརྟན་གཡོའི་ལེགས་ཚོགས་དབང་དུ་བསྡུས། །བདུད་སྡེ་ནག་
གསུམ་
31



རོལ་བའི་རྡོ་རྗེའི་གསུང་འབུམ།
པའི་དཔུང་ཚོགས་ཐལ་བར་རློགས། །འཕྲལ་དང་ཡུན་གྱི་འདོད་པའི་དོན་ཐམས་ཅད། །ཡིད་ལ་སྨོན་པ་ཇི་བཞིན་ལེགས་འགྲུབ་ནས། །ཕུན་ཚོགས་སྡེ་བཞིའི་དཔལ་དང་འབྱོར་བའི་ཚོགས། །དབྱར་གྱི་དཔལ་མོར་
– འགྲན་འཞིན་གོང་འཕེལ་མཛོད། །ནམ་ཞིག་འཕོས་ཚེ་བར་དོའི་འཇིགས་པ་ལས། །མྱུར་སྐྱོབ་དག་སྣང་མཁའ་འགྲོའི་ཚོགས་བཅས་ཀྱིས། །ངོ་མཚར་འཇའ་འོད་གླུ་གར་རོལ་མོ་བཅས། །མཁའ་སྤྱོད་དག་པའི་ཞིང་དུ་
ལམ་སྣ་དྲོངས། །དུས་རྣམ་ཀུན་ཏུ་བླ་མགོན་དབྱེར་མེད་ལ། །མི་ཕྱེད་སྙིང་ནས་གུས་པས་གསོལ་འདེབས་ན། །ཁྱེད་ཀྱི་ཐུགས་རྗེས་ཡལ་བར་མི་འདོར་ཞིང་
། །རེ་བས་བསླུ་བར་མ་མཛད་ཐུགས་རྗེ་ཅན། །མདོར་ན་བདག་གི་
བྱང་ཆུབ་སྒྲུབ་པ་ལ། །བར་དུ་གཅོད་པའི་མིང་ཙམ་མི་འབྱུང་སྟེ། །གང་བརྩམ་བྱ་བ་འབད་མེད་ལྷུན་གྲུབ་ནས། །དོན་གཉིས་དཔལ་ལ་རོལ་བའི་སྡོང་གྲོགས་མཛོད། །༧ ཅེས་མྱུར་མཛད་ཡེ་ཤེས་ཀྱི་མགོན་པོ་ཕྱག་དྲུག་པ་ལ་
མཆོད་འཕྲིན་བྱ་ཚུལ་འཕྲིན་ལས་མྱུར་འགྲུབ་ཅེས་བྱ་བ་འདི་ནི། དད་དམ་ཐོས་པའི་ནོར་ལྡན་དགེ་སྦྱོང་བློ་རྒྱམ་མིང་ཅན་ནས་དྲི་བྲལ་སྲིད་དུ་རིང་བའི་ལྷ་རྫས་དང་བཅས་ཡང་ཡང་བསྐུལ་བའི་གཡར་ཁྲལ་ཙམ་དུ། ཆོས་མེད་སྙོམ་ལས་མཁན་པོ་རྨོངས་རྟུལ་
ཝ་གཱིནྡྲ་འམ་རོལ་རྡོར་བས་སོར་རྩེས་འདུ་བྱེད་བགྱིས་པའོ། །ཀུན་ནས་ཀུན་ཏུ་དགེ་ཞིང་ལེགས་པའི་ཡོན་ཏན་ཐམས་ཅད་གོང་ནས་གོང་དུ་འཕེལ་ཞིང་རྒྱས་པའི་རྒྱུ་གྱུར་ཅིག །སརྦ་མངྒ་ལཾ།
32
ཝ་



བཞི་
༡༄༅། ། མྱུར་མཛད་ཡེ་ཤེས་མགོན་པོ་ཕྱག་དྲུག་པའི་མཆོད་འཕྲིན་རབ་འབྱམས་འཕྲིན་ལས་རླབས་འཕྲེང་ཞེས་བྱ་བ་བཞུགས་སོ། །ན་མོ་གུ་རུ་ཤྲཱི་ན་ཐཱ་ཡ། ཧཱུྃ། དུས་གསུམ་རྒྱལ་བ་ཀུན་གྱི་ཐུགས་རྗེའི་འཕྲུལ། །སྤྱན་རས་
གཟིགས་དབང་རབ་ཁྲོས་དྲག་པོའི་གཟུགས། །མྱུར་མཛད་ཡེ་ཤེས་མགོན་པོ་འཁོར་དང་བཅས། །ཐོགས་མེད་རྫུ་འཕྲུལ་ཤུགས་ཀྱིས་གནས་འདིར་གཤེགས། །བསྟན་དང་འགྲོ་བའི་ཕན་བདེ་སྤེལ་སླད་དུ།
རྣམ་བཞིའི་འཕྲིན་ལས་བསྒྲུབ་ཕྱིར་བརྟན་པར་བཞུགས། །འཇིགས་རུང་དྲག་གཏུམ་འབར་བའི་ཟློས་གར་གྱིས། །རྣལ་འབྱོར་བདག་ལ་དགྱེས་བརྩེས་ཉེར་དགོངས་ལ། །དངོས་བརྒྱུད་དཔལ་ལྡན་བླ་མའི་
བཀའ་དམ་ལས། །ནམ་ཡང་མ་འདའ་རྡོ་རྗེའི་ཐ་ཚིག་ཅན། །གང་གི་གསང་བ་གསུམ་གྱི་རོལ་བ་ལས། །སྣོད་བཅུད་བརྟན་གཡོ་ཀུན་ལ་བྱིན་ཆེན་ཕོབས། །བདེ་སྟོང་ཏིང་འཛིན་སྔགས་རྒྱས་རབ་སྤེལ་བའི། །ཕྱི་
ནང་གསང་བསྒྲལ་བླ་མེད་མཆོད་པའི་སྤྲིན། །རབ་འབྱམས་ཞིང་ཀུན་ཡོངས་བཀང་ལེགས་པར་འབུལ། །དགྱེས་པར་བཞེས་ལ་ཐུགས་དམ་གཉན་པོ་བསྐང་། །སྐུ་གསུང་ཐུགས་འགལ་ཉེས་ལྟུང་ནོངས་པའི་
ཟླ་ ལས། །མ་ལུས་སྤྲོས་མེད་ཆོས་དབྱིངས་ཀློང་དུ་བཤགས། །བསྟན་འགྲོར་ལོག་པའི་བསམ་སྦྱོར་འཚེ་བྱེད་རིགས། །སྐད་ཅིག་ཉིད་ལ་བཟློག་ཅིང་བསྒྱུར་བར་མཛོད། །དུས་གསུམ་ཕྱོགས་བཅུའི་རྒྱལ་བ་ཐམས་
33



ལ་
ན
ཡོ
རོལ་བའི་རྡོ་རྗེའི་གསུང་འབུམ།
ཅད་ཀྱི། །བསྟན་པ་བསྲུང་ཞིང་བསྟན་འཛིན་བུ་བཞིན་སྐྱོང་། །ལས་བཞི་སྒྲུབ་མཛད་མཐུ་སྟོབས་དྲག་ཤུལ་ཅན། །བསྟན་སྲུང་ཡོངས་ཀྱི་གཙོ་བོ་ཁྱོད་ལ་བསྟོད། །ནད་མུག་འཁྲུགས་རྩོད་མི་འདོད་ཉེས་པའི་
ཚོགས། །མིང་བརྡའི་ལྷག་ཙམ་མེད་པར་ཞི་བ་དང་། །མཐུན་རྐྱེན་སྲིད་ཞིའི་དཔལ་འབྱོར་ལེགས་པའི་ཚོགས། །དབྱར་གྱི་དཔལ་མོ་ཇི་བཞིན་གོང་འཕེལ་མཛོད། །ཁམས་གསུམ་སྲིད་པའི་ཆེ་དགུ་མངའ་
འབངས་བཅས། །མ་ལུས་བདག་གི་དབང་དུ་འདུ་བ་དང་། །ཉམས་བདུན་ཞིང་བཅུའི་བདུད་བགེགས་དམ་སྲི་སོགས། །ཐམས་ཅད་མངོན་སྤྱོད་ལས་ཀྱིས་ཚར་གཅོད་མཛོད། །སྡིག་སྤྱོད་རྒྱལ་པོའི་རིགས་
རྣམས་མི་དགེའི་ལས། །བསམ་སྦྱོར་དམན་པའི་ཚོགས་ཀུན་རབ་སྤངས་ནས། །སྒོ་གསུམ་རྣམ་པར་དཀར་བའི་ཆོས་སྤྱོད་བཅུར། །ཚུལ་མཐུན་ངང་གིས་སྤྱོད་པའི་སྡོང་གྲོགས་མཛོད། །དེ་མཐུས་ལས་རླུང་
བསོད་ནམས་རིགས་རྒྱུད་དར། །ལྷ་ཀླུ་མི་དང་འབྱོར་ཚོགས་འབངས་འདུས་ལ། །ཆབ་སྲིད་མངའ་ཐང་ནོར་འཛིན་ཁྱོན་དང་མཉམ། །གྲགས་སྙན་དཔལ་གྱིས་འཛམ་གླིང་ཁྱབ་པར་མཛོད། །ཡུལ་ཁམས་ཀུན་ཏུ
བཀྲ་ཤིས་དགེ་ལེགས་འཕེལ། །སྡེ་འབངས་སྐྱེ་བོའི་ཚོགས་ཀྱང་ཆོས་བཞིན་སྤྱོད། །མི་ཕྱུགས་ཟས་གོས་འབྲུ་ནོར་ཕུན་སུམ་ཚོགས། །ཚེ་དཔལ་ཆོས་སྲིད་ཡར་ཟླ་ལྟར་རྒྱས་མཛོད། །དགོན་གནས་ཐམས་ཅད་
34



ལྔ་བྱོན།
༄༅། ། དགེ་འདུན་སྡེ་འཕེལ་ཞིང་། །ལོག་འཚོའི་དབེན་པའི་འཚོགས་ཆོས་ཀུན་དང་ལྡན། །ཐོས་བསམ་སྒོམ་དང་འཆད་རྩོད་རྩོམ་པ་ཡིས། །ཐུབ་བསྟན་ཕྱོགས་དུས་ཀུན་ཏུ་དར་བར་མཛོད། །རྣལ་འབྱོར་
བདག་ཅག་དཔོན་སློབ་འཁོར་དང་བཅས། །སྡེ་བཞིའི་དཔལ་གཡང་བཤད་སྒྲུབ་བྱ་བ་དང་། །ལུང་རྟོགས་ཡོན་ཏན་མཛད་འཕྲིན་ཆེར་རྒྱས་ནས། །བསྟན་འགྲོའི་དོན་ཆེན་འགྲུབ་པའི་འཕྲིན་ལས་མཛོད། །བླ་
མགོན་ཁྱེད་དང་ནམ་ཡང་མི་འབྲལ་ཞིང་། །ནམ་ཞིག་དུས་ལ་བབས་ཚེ་མ་གཡེལ་བར། །མཁའ་སྤྱོད་རིག་པ་འཛིན་པའི་ཞིང་མཆོག་ཏུ། །ལམ་སྣ་དྲོངས་ཤིག་མྱུར་མཛད་ཐུགས་རྗེའི་གཏེར། །མདོར་ན་དཔལ་ལྡན་
བླ་མའི་སྐུ་ཚེ་བརྟན། །བདག་ཅག་དགོན་གནས་སྐྱབས་འོག་སྡེ་དང་བཅས། །གཞི་ལམ་བྱེས་སོགས་རྣམ་ཀུན་བདེ་ཞིང་སྐྱིད། །ཕྱོགས་ཀུན་དགེ་མཚན་དཔལ་གྱིས་མཛེས་པར་ཤོག །༧ ཅེས་པ་འདི་ནི་འབྲོག་དགེ་སྤྲུལ་
བའི་སྐུ་མཆོག་རྡོ་རྗེ་འཆང་འཇམ་དབྱངས་མཁྱེན་རབ་རྒྱ་མཚོ་དཔལ་བཟང་པོའི་ཞལ་སྔ་ནས་ཀྱིས་འདི་འདྲ་ཞིག་དགོས་ཚུལ་གྱི་བཀའི་མེ་ཏོག་སིལ་མ་ལྷ་རྫས་དང་བཅས་སྤྱི་བོར་ཕེབས་པ་གྱེན་ལྡོག་མ་ཕོད་པར། རྨོངས་རྟུལ་འདུ་གསུམ་པ་ཝ་གཱིནྡྲའམ་
# རོལ་རྡོར་བས་འཕྲལ་དུ་སུག་ལས་བགྱིས་པའོ། །འདིས་ཀྱང་བཤེས་གཉེན་གང་གི་ཐུགས་ཀྱི་བཞེད་དོན་མཐའ་དག་གེགས་མེད་ལྷུན་གྱིས་འགྲུབ་པས་རྒྱུ་གྱུར་ཅིག །སརྦ་མངྒ་ལཾ།
35
-



se
རོལ་བའི་རྡོ་རྗེའི་གསུང་འབུམ།



༄༅། །ཞིང་བློན་ཆེན་པོ་རྡོ་རྗེ་བདུད་འདུལ་འཁོར་བཅས་ལ་མཆོད་གཏོར་འབུལ་ཚུལ་འཕྲིན་ལས་རླབས་འཕྲེང་ཞེས་བྱ་བ་སོགས་བཞུགས་སོ། །
37



༄༅། །ན་མོ་གུ་རུ་བཛྲ་པཱ་ཎི་ཡེ། འདིར་ཞིང་བློན་གནོད་སྦྱིན་ཆེན་པོ་རྡོ་རྗེ་བདུད་འདུལ་ལ་མཆོད་གཏོར་འབུལ་བར་འདོད་པས། ཨོཾ་ཨཱཿཧཱུྃ་གིས་བྱིན་གྱིས་བརླབས་ལ། ཧཱུཾ་ཆོས་
དབྱིངས་རྣམ་པར་དག་པ་དང་། །ལྕང་ལོ་ཅན་གྱི་དགའ་བའི་ཚལ། །གནོད་སྦྱིན་ཆེན་པོ་འཁྲུགས་པའི་གནས། །རིན་ཆེན་འོད་ཀྱི་གཞལ་ཡས་ཁང་། །ཀ་གདན་མཛེས་པའི་ཕོ་བྲང་
ནས། །གནོད་སྦྱིན་ཡོངས་ཀྱི་སྡེ་དཔོན་ཆེ། །གཞོན་ནུ་དཔའ་བོ་ཁྲོས་པའི་རྒྱལ། །མགོན་པོ་གཡུལ་ལས་རྣམ་པར་རྒྱལ། །ཞིང་བློན་རྡོ་རྗེ་བདུད་འདུལ་དཔལ། །ནོར་ལྷ་དཀར་དང་
མགོན་པོ་ནག །འབྲོག་གནས་དམར་པོ་རྣམ་སྲས་ལྗང་། །གནོད་སྦྱིན་རྣོན་པོ་ཀུན་འཇིགས་བྱེད། །ཉི་མ་མིག་དམར་ཀུན་འགྲུབ་མ། །གནོད་སྦྱིན་བྱེ་བའི་དཔུང་གི་ཚོགས། །སྤྲུལ་བ་
38
གཅིག་
རོལ་བའི་རྡོ་རྗེའི་གསུང་འབུམ།



གཉིས་
༄༅། །ཡང་སྤྲུལ་བསམ་མི་ཁྱབ། །འཁོར་དང་བཅས་པ་མ་ལུས་པ། །སྤྱན་འདྲེན་གནས་འདིར་གཤེགས་སུ་གསོལ། །དམ་ཚིག་དབང་གིས་བརྟན་པར་བཞུགས། །སྔགས་དང་
ཕྱག་རྒྱ་ཏིང་འཛིན་གྱིས། །བྱིན་རླབས་དགྱེས་བསྐང་མཆོད་པའི་སྤྲིན། །ཆུ་གཉིས་ཉེར་སྤྱོད་རོལ་མོའི་
རི་ཚོགས། །རྒྱལ་སྲིད་ཉེ་བའི་རིན་ཆེན་དང་། །བཀྲ་ཤིས་རྟགས་རྫས་འདོད་ཡོན་
ལྔ། །སྨནཱ་རཀ་གསེར་སྐྱེམས་བ་ལིཾ་ཏ། །འབྲུ་སྣ་དར་ཟབ་སྨན་སྣའི་རིགས། །ཡིད་འོང་གཟུགས་འགྲོའི་དུ་མ་དང་། །སྤྱན་གཟིགས་དཀོར་ཆས་ཡོ་བྱད་སོགས། །བརྟེན་བསྐང་
མཆོད་པའི་རྫས་སྣ་ཚོགས། །ཕྱི་ནང་གསང་བ་བླ་ན་མེད། །རབ་འབྱམས་ནམ་མཁའི་དབྱིངས་ཁྱབ་ལ། །དངོས་བཤམས་ཡིད་ཀྱིས་རབ་སྤྲུལ་ཏེ། །ཞིང་བློན་འཁོར་དང་བཅས་པ་ལ།
39
པོད།



རོལ་བའི་རྡོ་རྗེའི་གསུང་འབུམ།
གུས་པས་འབུལ་ལོ་ཐུགས་དམ་བསྐང་། །ཉམས་ཆག་ཉེས་ཚོགས་མཐོལ་ཞིང་བཤགས། །རྣལ་འབྱོར་བདག་ཅག་བསྲུང་བྱར་བཅས། །ཚེ་རིང་ནད་མེད་བདེ་ཞིང་སྐྱིད། །འགལ་འཁྲུལ་ཉེས་པའི་རྐྱེན་ཀུན་སོལ།
མཐུན་རྐྱེན་ལེགས་པའི་ཚོགས་རྣམས་སྤེལ། །ཟས་ནོར་ལོངས་སྤྱོད་ཆར་ལྟར་ཕོབས། །ཆོས་སྲིད་བསམ་དོན་ལྷུན་འགྲུབ་མཛོད། །ཁྱད་པར་སྙིགས་དུས་ལུས་ཅན་ཀུན། །གདོན་བགེགས་སྨྱོ་འབོག་ནད་ཡམས་རིམས།
དུས་མིན་འཆི་དང་རྐྱེན་ཚོགས་ལས། །སྐད་ཅིག་ཉིད་ལ་ཐར་བར་མཛོད། །གནས་སྐབས་སྨན་དཔྱད་གང་བྱས་ཀྱང་། །གང་དང་གང་གི་གདན་ཐོག་ཏུ། །གོལ་འཕྱུག་མེད་པར་ཡིད་བཞིན་དུ། །མཐུ་ནུས་ཕུན་སུམ་
ཚོགས་པར་མཛོད། །བྱིན་རླབས་སྨན་མཆོག་མྱང་བ་ཡི། །འབྲེལ་ཐོགས་འགྲོ་རྣམས་ཕྱི་མ་རུ། །ངན་སོང་སྒོ་ཁེགས་སྨན་ཞིང་དུ། །ངོ་མཚར་ལྟས་བཅས་དྲང་བར་མཛོད། །མདོར་ནཱ་མགོན་པོ་ཐུགས་རྗེའི་གཏེར། །ཞིང་
བློན་འཁོར་བཅས་ལུས་གྲིབ་བཞིན། །གཡེལ་མེད་བགྲོགས་ནས་གང་བསམ་དོན། །མྱུར་ཏུ་འགྲུབ་པའི་སྡོང་གྲོགས་མཛོད། །ལྷ་ཁྱོད་ཐུགས་རྗེའི་སྐྱ་རེངས་ཀྱིས། །ཉེར་དྲངས་འཕྲིན་ལས་འོད་སྟོང་གིས། །ཕན་བདེའི་
པདྨོ་རྟག་བཞད་ཅིང་། །དུས་ཀུན་དགེ་ཞིང་ཤིས་པར་མཛོད། །༧ ཅེས་ཞིང་བློན་ཆེན་པོ་རྡོ་རྗེ་བདུད་འདུལ་འཁོར་བཅས་ལ་མཆོད་གཏོར་འབུལ་ཚུལ་འཕྲིན་ལས་རླབས་འཕྲེང་ཞེས་བྱ་བ་འདི་ནི། གསོ་བ་རིག་པའི་གཞུང་ལུགས་ལ་མཁྱེན་དཔྱོད་
40



གསུམ་
༄༅། ། ཡངས་པ་དགེ་སློང་གསུང་རབ་རྒྱ་མཚོ་ནས་བསྐུལ་བའི་བཞེད་ངོར། རྨོངས་བན་འདུ་གསུམ་པ་ཝ་གཱིནྡའམ་རོལ་རྡོར་བས་འཕྲལ་དུ་ཤར་མར་སུག་ལས་བགྱིས་པའོ། །དགེའོ། །སརྦ་མངྒ་ལཾ།
༄༅། །བསྟན་སྲུང་དམ་ཅན་རྒྱ་མཚོའི་ཚོགས་ལ་གསེར་སྐྱེམས་འབུལ་ཚུལ་འདོད་དགུ་ལྷུན་འགྲུབ་ཅེས་བྱ་བ་བཞུགས་སོ། །ན་མོ་གུ་རུ་ཤྲཱི་མ་ཧཱ་ཀཱ་ལ་ཡེ། འདིར་བསྟན་སྲུང་དམ་ཅན་རྒྱ་མཚོའི་ཚོགས་ལ་གསེར་སྐྱེམས་
འབུལ་བ་ནི། ཧོ། བདེ་སྟོང་ཡེ་ཤེས་ཆེན་པོའི་རོལ་བ་ལས། །སྟོང་གསུམ་ལྟར་ཡངས་རིན་ཆེན་སྣོད་མཆོག་ཏུ། །འདོད་དགུའི་དཔལ་འཛིན་མཆོད་ཡུལ་མཉེས་བྱེད་རྫས། །ཟག་མེད་ཡེ་ཤེས་མདུད་རྩིའི་རྒྱ་
མཚོར་གྱུར། །ཨོཾ་ཨཱཿཧཱུྃ་ཧ་ཧོ༔ ལན་གསུམ། ཧཱུྃ། རང་བཞིན་ཆོས་དབྱིངས་དག་པའི་གནས་མཆོག་དང་། །འཇིགས་རུང་རྡོ་རྗེའི་ཕོ་བྲང་སོ་སོ་ནས། །བླ་མ་ཡི་དམ་བསྟན་སྲུང་རྒྱ་མཚོའི་ཚོགས། །མ་ལུས་
ཐུགས་རྗེའི་དབང་གིས་གནས་མཆོག་འདིར། །སྐད་ཅིག་དྲན་པ་ཙམ་གྱིས་གཤེགས་སུ་གསོལ། །མདུན་མཁར་རང་རང་དགྱེས་པའི་གདན་ལ་བཞུགས། །ཞེས་དང་། ཧཱུྃ། བསླུ་མེད་རྩ་བརྒྱུད་བླ་མ་དཀོན
མཆོག་གསུམ། །ཡི་དམ་བདེ་དགྱེས་གསང་འཇིགས་རྣལ་འབྱོར་མ། །རྒྱུད་སྡེ་བཞི་འབྲེལ་ཞི་ཁྲོའི་ལྷ་ཚོགས་དང་། །གནས་གསུམ་དཔའ་བོ་མཁའ་འགྲོ་འཁོར་བཅས་ལ། །ཟག་མེད་བདུད་རྩིའི་གསེར་
41



རོལ་བའི་རྡོ་རྗེའི་གསུང་འབུམ།
སྐྱེམས་རྒྱ་མཚོ་འབུལ། །བྱིན་རླབས་མཆོག་ཐུན་དངོས་གྲུབ་མ་ལུས་སྩོལ། །ཅེས་དང་། ཧཱུྃ། བསྟན་སྲུང་གཙོ་བོ་རྡོ་རྗེ་གུར་གྱི་མགོན། །ཨེ་ཀ་ཛ་ཏི་འདོད་ཁམས་རེ་མ་ཏི། །གནོད་སྦྱིན་པུ་ཏྲ་རུ་འདྲེན་ཕོ་ཉའི་
ཚོགས། །འཁོར་དང་བཅས་ལ་གསེར་སྐྱེམས་མཆོད་པ་འབུལ། །བཞེས་ལ་རྣལ་འབྱོར་འགལ་རྐྱེན་བར་ཆད་སོལ། །ཆོས་སྲིད་བསམ་དོན་འབད་མེད་ལྷུན་འགྲུབ་མཛོད། །ཅེས་དང་། ཧཱུྃ། དགྲ་བོའི་སྟོབས་
འཕྲོག་རྡོ་རྗེ་གདོང་བཞི་བ། །བྲམ་ཟེ་གཟུགས་ཅན་ཡུམ་ཆེན་སྲིང་མོ་བཞི། །ཤན་པ་ཉེར་གཅིག་ཞིང་སྐྱོང་ཕོ་མོ་འབུམ། །འཁོར་དང་བཅས་ལ་བདུད་རྩིའི་གསེར་སྐྱེམས་འདིས། །གསོལ་ལོ་མཆོད་དོ་བསྟན་
པའི་དགྲ་བོ་སྒྲོལ། །གང་བཅོལ་ལས་རྣམས་མ་གཡེལ་མྱུར་འགྲུབ་མཛོད། །ཅེས་དང་། བྷོ༔ རྒྱལ་ཀུན་འཕྲིན་ལས་བསྟན་སྲུང་དབང་མོའི་སྐུར། །རབ་བཞེངས་དཔལ་ལྡན་དམག་ཟོར་རྒྱལ་མོ་ཆེ། །
འཇིགས་རུང་གཡོག་གཉིས་དུས་བཞིའི་རྒྱལ་མོ་དང༌། །བདུད་དང་གཤིན་རྗེ་སྲིན་པོ་ཞིང་སྐྱོང་སོགས། །འཁོར་དང་བཅས་ལ་བདུད་རྩིའི་གསེར་སྐྱེམས་འབུལ། །བཞེས་ལ་རྣམ་བཞིའི་འཕྲིན་ལས་གཡེལ་
མེད་མཛོད། །ཅེས་དང་། ཧཱུྃ། ཞིང་སྐྱོང་གསང་བའི་མགོན་པོ་ཀེང་རུས་གཟུགས། །ཡིད་བཞིན་ནོར་བུ་ཡབ་ཡུམ་ནོར་གྱི་བདག །ཕྱོགས་སྐྱོང་ཞིང་སྐྱོང་དྲེགས་བྱེད་ཤ་ཟའི་ཚོགས། །འཁོར་དང་བཅས་ལ་
42



བཞི་
ཀ༄༅། ། བདུད་རྩིའི་གསེར་སྐྱེམས་འབུལ། །དགྱེས་པར་བཞེས་ལ་ཆོས་སྲིད་འདོད་པའི་དོན། །གང་བཅོལ་སྒྲུབ་ལ་འདོད་དགུའི་དངོས་གྲུབ་སྩོལ། །ཅེས་དང་། ཧཱུྃ། བྱང་ཤར་མ་རུ་ཙེ་ཡི་གནས་སྲུང་མཆོག་
མཐུ་ལྡན་སྐྱེས་བུ་ཟངས་ཀྱི་བཀྲེ་ཅན། །གདོང་དམར་ལས་མཁན་གྲི་ཐོགས་ཤན་པའི་ཚོགས། །འཁོར་དང་བཅས་ལ་གསེར་སྐྱེམས་རྒྱ་མཚོ་འདིས། །གུས་པས་མཆོད་དོ་སྣང་བྱེད་དགྲ་དཔུང་ཚོམ། །གང་
བཅོལ་འཕྲིན་ལས་སྒྲུབ་ལ་གཡེལ་མེད་མཛོད། །ཅེས་དང་། བེ། རྒྱལ་ཀུན་ཡོན་ཏན་རང་གཟུགས་ནོར་གྱི་ལྷ། །འདོད་དགུའི་ཆར་འབེབས་རྣམ་མང་ཐོས་པའི་སྲས། །རྟ་བདག་བརྒྱད་སོགས་གནོད་སྦྱིན་
ནོར་ལྷའི་ཚོགས། །འཁོར་དང་བཅས་ལ་གསེར་སྐྱེམས་དམ་པ་འབུལ། །བཞེས་ལ་ལོག་འཚོ་དང་བྲལ་ཆོས་སྒྲུབ་ཀྱི། །ཆ་རྐྱེན་མ་ལུས་འབད་མེད་ལྷུན་གྲུབ་མཛོད། །ཅེས་དང་། ཛ ལྷོ་ཕྱོགས་འཇིགས་རུང་
ལྕགས་ཀྱི་ཐོག་མཁར་དུ། །འཆི་བདག་གཤིན་རྗེ་དམ་ཅན་ཆོས་ཀྱི་རྒྱལ། །ཙ་མུན་ཏྲ་སོགས་འཆི་བདག་གཤིན་རྗེའི་དམག །རབ་གཏུམ་མི་བཟད་འཇིགས་རྔམས་དཔུང་གི་ཚོགས། །འཁོར་དང་བཅས་ལ་
#་ གསེར་སྐྱེམས་རྒྱ་མཚོ་འབུལ། །བཞེས་ལ་མངོན་སྤྱོད་འཕྲིན་ལས་གཡེལ་མེད་མཛོད། །ཅེས་དང༌། ཧཱུྃ། འགྱུར་མེད་དཀོར་མཛོད་སྲུང་བའི་གཉེར་ཁ་བ། །སྤྲུལ་བའི་རྒྱལ་ཆེན་སྐུ་ལྔ་སྤྲུལ་འཁོར་ཚོགས། །མ་
43



རོལ་བའི་རྡོ་རྗེའི་གསུང་འབུམ།
ལུས་འཁོར་དང་བཅས་པ་ཐམས་ཅད་ལ། །ཟག་མེད་བདུད་རྩིའི་གསེར་སྐྱེམས་རྒྱ་མཚོ་འབུལ། །བཞེས་ལ་ཆོས་སྲིད་བྱ་བ་གང་བརྩམ་ཀུན། །ཐོགས་མེད་མྱུར་ཏུ་འགྲུབ་པའི་སྡོང་གྲོགས་མཛོད། །ཅེས་དང༌། ཧཱུྃ།
ཞིང་བཅུའི་གཤེད་མར་ཤར་བའི་མཐུ་སྟོབས་ཅན། །ཙེའུ་དམར་པོ་རོལ་བ་སྐྱ་བདུན་སོགས། །དྲེགས་པ་སྡེ་བརྒྱད་བཀའ་འཁོར་བཅས་པ་ལ། །ཟག་མེད་བདུད་རྩིའི་གསེར་སྐྱེམས་རྒྱ་མཚོ་འབུལ། །དགྱེས་
བཞེས་འདོད་པའི་དོན་རྣམས་མི་ལུས་ལ། །འབད་མེད་ལྷུན་གྱིས་འགྲུབ་པས་འཕྲིན་ལས་མཛོད། །ཅེས་དང༌། ཧཱུྃ། དབང་དྲག་རོལ་བ་དྲེགས་པའི་སྡེ་དཔོན་ཆེ། །བསེ་ཡི་ཁྲབ་ཅན་སྤྲུལ་བ་རྣམ་པ་དྲུག །བཀའ་
འཁོར་དམ་ཅན་རྒྱ་མཚོའི་དམག་དཔུང་ཚོགས། །འཁོར་དང་བཅས་ལ་བདུད་རྩིའི་གསེར་སྐྱེམས་འདི། །འབུལ་ལོ་བཞེས་ལ་དགྲ་སྡེ་ཐལ་པར་རློག །གང་བཅོལ་ཆོས་སྲིད་འདོད་དོན་ཀུན་འགྲུབ་མཛོད། །ཅེས་དང་། བྷོ༔
མཁའ་འགྲོའི་དབང་ཕྱུག་ཤོ་ཟ་ཁ་མོ་ཆེ། །ཧོར་མོ་སྤུན་དགུ་ཀླུ་བཙན་གདུག་པའི་དཔུང་། །ལྟས་ངན་ཐན་གྱི་དམག་ཚོགས་གྲངས་མེད་བཅས། །གསོལ་ལོ་མཆོད་དོ་བདུད་རྩིའི་གསེར་སྐྱེམས་འབུལ།
བཞེས་ལ་སྡང་དགྲ་ཐུལ་ལ་བགེགས་དཔུང་ཆོམས། །རྣལ་འབྱོར་བསམ་དོན་འགྲུབ་པའི་འཕྲིན་ལས་མཛོད། །ཅེས་དང་། ཀྱེ། ས་བཅུའི་དབང་ཕྱུག་འབྲོག་གནས་ཡུལ་སྐྱོང་ཚུལ། །རྨ་གཉན་སྦོམ་ར་ཡབ་
44



ལྔ་
༄༅། ། ཡུམ་བཙུན་མོ་བློན། །སྲས་དང་སྲས་མོ་གཉན་ཆེན་སྡེ་བཞི་དང་། །རྨ་རིགས་སུམ་བརྒྱ་དྲུག་ཅུ་རྨ་སྨན་སོགས། །འཁོར་དང་བཅས་ལ་བདུད་རྩིའི་གསེར་སྐྱེམས་འབུལ། །བཞེས་ལ་འཕྲལ་ཡུན་འདོད་
དོན་ཀུན་འགྲུབ་མཛོད། །ཅེས་དང༌། ཀྱེ། ཆེ་མཆོག་ཁྲོ་བོའི་རོལ་གར་འབྲོག་གནས་རྗེ། །གཉན་ཆེན་གཡུ་རྩེ་ཡུམ་སྲས་བློན་འཁོར་འབངས། །སྒོ་སྐྱོང་མཚོ་སྨན་རུ་འདྲེན་འཕྲང་སེལ་ཚོགས། །ཕྱག་བརྙན་
རྩེ་བླ་སྐུ་བླ་འཁོར་བཅས་ལ། །ཟག་མེད་བདུད་རྩིའི་གསེར་སྐྱེམས་རྒྱ་མཚོ་འབུལ། །བཞེས་ལ་ཆོས་སྲིད་བསམ་དོན་མྱུར་འགྲུབ་མཛོད། །ཅེས་དང་། ཧཱུྃ། ཐུགས་རྗེ་བྱིན་རླབས་དྭངོས་གྲུབ་རྒྱ་མཚོའི་གཏེར།
རྣམ་བཞིའི་འཕྲིན་ལས་སྒྲུབ་ལ་མི་གཡེལ་ཞིང་། །མཐུ་སྟོབས་དྲག་རྩལ་རྫུ་འཕྲུལ་དཔལ་ལྡན་པའི། །མཆོད་ཡུལ་མགྲོན་ཚོགས་ཀུན་ལ་གུས་པས་བསྟོད། །དཔལ་ལྡན་ཐུབ་པའི་བསྟན་ལ་སྡང་བྱེད་སྒྲོལ། །
གནོད་པའི་བགེགས་རིགས་ལོག་འདྲེན་དཔུང་བཅས་ཆོམས། །ནད་མུག་འཁྲུགས་རྩོད་དུས་ངན་རྒུད་ཚོགས་སོལ། །བར་ཆད་མི་མཐུན་ཕྱོགས་ཀུན་ཞི་བར་མཛོད། །བསྟན་པ་དར་རྒྱས་བསྟན་འཛིན་བུ་
# བཞིན་སྐྱོངས། །རྣལ་འབྱོར་བཅོལ་བའི་འཕྲིན་ལས་རབ་འབྱམས་ཀུན། །ཐོགས་མེད་ཡིད་ལ་སྨོན་པ་ཇི་བཞིན་དུ། །ལྷུན་གྱིས་འགྲུབ་པའི་དགེ་མཚན་འཕེལ་རྒྱས་མཛོད། །དེ་ལྟར་མཆོད་ཅིང་བསྟོད་ནས་བཅོལ་
45



བའི་ལས། །མ་ལུས་རབ་བསྒྲུབ་དགྱེས་བརྩེས་ལེགས་དགོངས་ནས། །ཐམས་ཅད་ཆོས་དབྱིངས་གནས་སུ་བཛྲ་མུ བཀྲ་ཤིས་དགེ་ལེགས་བྱེ་བས་ཡོངས་ཁྱབ་ཤོག ། ཅེས་སོ། །༧ ཞེས་པ་འདི་ཡང་དགེ་ལེགས་གཏེར་མཛོད་གླིང་གི་
བཀའ་སྲུང་རྣམས་ལ་སོ་སོར་གསེར་སྐྱེམས་འབུལ་བྱེད་ཅིག་དགོས་ཞེས་དད་ལྡན་ཤེར་བསྟན་མིང་འཛིན་དེའི་རེ་འདོད་བསྐང་ཕྱིར། སྤྲང་པོ་གྱི་ན་བ་རོལ་མིང་བས་གང་ཤར་དབེན་གནས་མཁའ་སྤྱོད་གླིང་ནས་འཕྲལ་དུ་ཤར་མར་བྲིས་པའོ། ། དགེའོ། །
༄༅། །གསེར་སྐྱེམས་འབུལ་ཚུལ་མདོར་བསྡུས་བཞུགས། རཾ་ཡཾ་ཁཾ། ཨོཾ་ཨཱཧཱུཾ། ཧཱུཾ། བྱིན་རླབས་གཏེར་མཛོད་རྩ་བརྒྱུད་བླ་མ་དང་། །དངོས་གྲུབ་འབྱུང་གནས་ཡི་དམ་ཞི་ཁྲོའི་ལྷ། །བསླུ་མེད་དཀོན་མཆོག་རིན་ཆེན་རྣམ་པ་
གསུམ། །གནས་གསུམ་དཔའ་བོ་མཁའ་འགྲོའི་ལྷ་ཚོགས་རྣམས། །འཁོར་དང་བཅས་ལ་བདུད་རྩིའི་གསེར་སྐྱེམས་འབུལ། །བཞེས་ལ་ཆོས་སྲིད་འདོད་དོན་མྱུར་འགྲུབ་མཛོད། །སྟོབས་ལྡན་རྡོ་རྗེའི་སྲུང་མ་གུར་གྱི་
མགོན། །འདོད་ཁམས་དབང་མོ་རྡོ་རྗེ་གདོང་བཞི་བ། །དྲེགས་པ་ལྕམ་སྲིང་དཔལ་ལྡན་དམག་ཟོར་རྒྱལ། །ཞིང་སྐྱོང་དུར་བདག་རྣམ་མང་ཐོས་སྲས་སོགས། །འཁོར་དང་བཅས་ལ་བདུད་རྩིའི་གསེར་སྐྱེམས་འབུལ།
བཞེས་ལ་ཆོས་སྲིད་འདོད་དོན་མྱུར་འགྲུབ་མཛོད། །གཙུག་ལག་དཀོར་གྱི་སྲུང་མ་བེ་ཧ་ར། །བཀའ་སྲུང་དམ་ཅན་གནོད་སྦྱིན་ཙེའུ་དམར། །བསྲེ་ཡི་ཁྲབ་ཅན་མ་མགོན་རྡོ་རྗེ་ལག །གཟའ་རྒོད་ཁྱབ་མཇུག་གཡུ་སྒྲོན་ཚེ་
རོལ་བའི་རྡོ་རྗེའི་གསུང་འབུམ།
46



དྲུག་
༄༅། །རིང་མ། །འཁོར་དང་བཅས་ལ་བདུད་རྩིའི་གསེར་སྐྱེམས་འབུལ། །བཞེས་ལ་ཆོས་སྲིད་འདོད་དོན་མྱུར་འགྲུབ་མཛོད། །མཁའ་འགྲོའི་རྒྱལ་མོ་ཤ་ཟ་ཁ་མོ་ཆེ། །མྱུར་མགྱོགས་ཤུགས་ལྡན་ལས་རབ་རྡོ་རྗེ་རྩལ། །མ་མོ་
བཛྲ་པུ་ཊི་བརྟན་མའི་ཚོགས། །ལ་སོགས་བསྟེན་པའི་སྲུང་མ་མ་ལུས་པ། །འཁོར་དང་བ་
་བཅས་ལ་བདུད་རྩིའི་གསེར་སྐྱེམས་འབུལ། །བཞེས་ལ་ཆོས་སྲིད་འདོད་དོན་མྱུར་འགྲུབ་མཛོད། །རྨ་རྒྱལ་སྦོམ་ར་གཉན་ཆེན་གཡུ་
རྩེ་རྒྱལ། །གནས་བདག་བ་གམ་འགྱིང་རི་ཀི་ལུང་སོགས། །དཔའ་བོ་གཟི་ལྡན་ལོ་ཟླ་ཞག་ཚེས་ལྷ། །ལྷན་ཅིག་སྐྱེས་ལྷ་འགོ་བའི་ལྷ་ཚོགས་རྣམས། །འཁོར་དང་བཅས་ལ་བདུད་རྩིའི་གསེར་སྐྱེམས་འབུལ། །བཞེས་ལ་
ཆོས་སྲིད་འདོད་དོན་མྱུར་འགྲུབ་མཛོད། །བདག་ཅག་མི་ནོར་འཁོར་དང་བཅས་པ་ལ། །དུས་རྣམས་ཀུན་ཏུ་ཁ་འཛིན་སྡོང་གྲོགས་མཛོད། །སྡང་བའི་དགྲ་ཐུལ་གནོད་བྱེད་བགེགས་ཚོགས་ཆོམས། །ལས་རླུང་སྙན་
གྲགས་ཡར་ཟླ་ལྟར་འཕེལ་མཛོད། །མདོར་ན་ཆོས་སྲིད་བྱ་བ་ཐམས་ཅད་ལ། །མཐུན་རྐྱེན་འདོད་དགུའི་དཔལ་འབྱོར་རྒྱས་པར་མཛོད། །༧ ཅེས་པའི་གསེར་སྐྱེམས་འདི་ཡང་སྟོབས་ལྡན་དབང་ཕྱུག་གི་ངོར། གྱི་ན་བ་རོལ་མིང་བས་
#་ སོ། །དགེའོ། ། ཨོ་ཨཱ༔ཧཱུྃ་ཧ་ཧོཊྛཧི༔ ལན་གསུམ་ཀྱིས་བྱིན་བརླབས་ལ། ཧཱུྃ། ཆོས་དབྱིངས་ལྷུན་གྱིས་གྲུབ་པའི་ཕོ་བྲང་དང་། །འཇིགས་རུང་བསིལ་བ་ཚལ་གྱི་དུར་ཁྲོད་སོགས། །གར་བཞུགས་རྡོ་རྗེའི་གནས་མཆོག་སོ་སོ་
47



རོལ་བའི་རྡོ་རྗེའི་གསུང་འབུམ།
ནས། །རྡོ་རྗེའི་ཐ་ཚིག་སྙིང་ལ་དམ་འཆང་བའི། །མཐུ་ལྡན་ཆོས་འཁོར་སྐྱོང་བའི་སྲུང་མའི་ཚོགས། །རྡོ་རྗེ་ནག་པོ་ཆེན་པོ་གུར་གྱི་མགོན། །ཨེ་ཀ་ཛ་ཊི་འདོད་ཁམས་དམག་ཟོར་རྒྱལ། །གདོང་བཞི་ཡབ་ཡུམ་ཞིང་སྐྱོང་
གསང་བའི་མགོན། །གནོད་སྦྱིན་ཡབ་ཡུམ་པུ་ཏྲ་མིང་སྲིང་དང༌། །རུ་འདྲེན་སྡེ་བཞི་ཕོ་ཉ་དཔུང་ཚོགས་བཅས། །དམ་ཚིག་ཐུགས་རྗེའི་དབང་གིས་གནས་འདིར་བྱོན། །རང་རང་དགྱེས་པའི་གདན་ལ་བརྟན་པར་
བཞུགས། །མདུན་དུ་ཏིང་འཛིན་སྔགས་རྒྱས་བྱིན་བརླབས་པའི། །མཐུན་རྫ་ས་དྲག་པོའི་མཆོད་སྤྲིན་སྣ་ཚོགས་དང་། །ཕྱི་ནང་གསང་བ་ཡང་གསང་བླ་མེད་ཀྱི། །མཆོད་པའི་བྱེ་བྲག་མཁའ་དབྱིངས་ཀུན་ཁྱབ་པས། །རྡོ་
རྗེའི་སྲུང་མ་གཉན་པོ་མཐུ་རྩལ་ཅན། །འཁོར་ཚོགས་དང་བཅས་ཀུན་ནས་གསོལ་ཞིང་མཆོད། །ཐུགས་དམ་ལེགས་བསྐང་ཉམས་ཆག་འགལ་འཁྲུལ་བཤགས། །མི་མཐུན་དགྲ་བགེགས་གནོད་པ་དབྱིངས་སུ་བཟློག
ཆོས་དང་སྲིད་ཀྱི་བྱ་བ་གང་དང་གང་། །ཡིད་ལ་བསམ་པ་མཐའ་དག་གེགས་མེད་དུ། །ལྷུན་གྱིས་འགྲུབ་པའི་སྡོང་གྲོགས་མི་གཡེལ་བར། །བཀྲ་ཤིས་རྒྱ་མཚོས་རྟག་ཏུ་ཁྱབ་པར་མཛོད། །༧ ཅེས་པའང་མགར་བའི་ཆོས་སྐྱོང་
ངོར་
། གྱི་ན་བ་རོལ་མིང་བས་སོ། །དགེའོ། ། ཨོ་ཨཱཧཱུཾ། ཧཱུཾ་ཧཱི ལུགས་གསུམ་མི་འགྱུར་གཙུག་ལག་ཁང་ཆེན་སོགས། །གར་བཞུགས་རྡོ་རྗེའི་ཕོ་བྲང་སོ་སོ་ནས། །པེ་ཧར་སྐུ་ལྔ་རྡོ་རྗེ་བདུད་འཇོམས་རྩལ། །རྩེའུ་དམར་པོ་
48
L•་



བདུན་
ཀ༄༅། ། གནོད་སྦྱིན་བསེ་ཁྲབ་ཅན། །མ་མགོན་ལྕམ་དྲལ་ཁྱབ་མཇུག་རཱ་ཧུ་ལ། །རྡོ་རྗེ་ལག་པ་དྲེགས་པའི་སྡེ་དཔོན་ཚོགས། །འཁོར་དང་བཅས་པ་འདིར་བྱོན་དགྱེས་པར་བཞུགས། །དངོས་འབྱོར་ཡིད་སྤྲུལ་མཆོད་
སྤྲིན་བསྐང་བའི་རྫས། །ཐུགས་ལ་མཐུན་པའི་བཞེད་དགུ་ཕ་མཐའ་ཡས། །མ་ཚང་མེད་པ་མཆོད་པའི་སྤྲིན་ཚོགས་ཀྱིས། །གནམ་ས་བར་སྣང་མ་ལུས་ཡོངས་བཀང་ནས། །གསོལ་ལོ་མཆོད་དོ་ཐུགས་དམ་གཉན་པོ་
བསྐང་། །ཉམས་ཆག་ཀུན་བཤགས་འགལ་རྐྱེན་བར་ཆད་བཟློག །འཕྲལ་དང་ཡུན་གྱི་བྱ་བ་གང་བརྩམ་ཀུན། །ཡིད་ལ་བསམ་པ་ཇི་བཞིན་མ་ལུས་པ། །འབད་མེད་ལྷུན་གྱིས་འགྲུབ་པའི་སྡོང་གྲོགས་མཛོད། ། ༧ ཅེས་
པའང་ཆོས་སྐྱོང་ངོར་། གྱི་ན་བ་རོལ་མིང་བས་སོ། །དགེའོ། །ཨོཾ་ཨཱ་ཧཱུྃ། ཧཱུྃ། འོག་མིན་གནས་དང་དུར་ཁྲོད་བརྒྱད་ལ་སོགས། །གར་བཞུགས་རྡོ་རྗེའི་ཕོ་བྲང་སོ་སོ་ནས། །དུས་གསུམ་རྒྱལ་བའི་བསྟན་སྲུང་མཐུ་བོ་ཆེ། །རྡོ་རྗེ་
ནག་པོ་ཆེན་པོ་གུར་གྱི་མགོན། །ཨེ་ཀ་ཛ་ཊི་ནམ་གྲུ་རེ་མ་ཏི། །ཞིང་སྐྱོང་གདོང་བཞི་དཔལ་ལྡན་དམག་ཟོར་རྒྱལ། །ནོར་སྐྱོང་དུར་བདག་རྣམ་མང་ཐོས་པའི་སྲས། །དམ་ཅན་ཆོས་རྒྱལ་དཀར་བདུད་ལྕམ་དྲལ་སོགས། །
༼ བསྟན་སྲུང་དམ་ཅན་རྒྱ་མཚོ་འཁོར་ཚོགས་བཅས། །མ་ལུས་མཆོད་པའི་གནས་འདིར་གཤེགས་སུ་གསོལ། །དམ་ཚིག་ཐུགས་རྗེའི་དབང་གིས་བརྟན་པར་བཞུགས། །སྒོ་གསུམ་གུས་པས་ཕྱག་འཚལ་དང་བས་འདུད། །
49



རོལ་བའི་རྡོ་རྗེའི་གསུང་འབུམ།
དངོས་སུ་འབྱོར་དང་ཡིད་ཀྱིས་རབ་སྤྲུལ་ནས། །དགྲ་བགེགས་བསྒྲལ་བའི་རཀྟའི་མཆོད་ཡོན་སོགས། །དམར་ཆེན་གཏོར་མ་སྤྱན་གཟིགས་གོ་མཚོན་རིགས། །ཕྱི་ནང་གསང་གསུམ་འདོད་ཡོན་མཆོད་པའི་སྤྲིན། །མ་
ཚང་མེད་པ་བཞེད་དགུ་སྣ་ཚོགས་པས། །དམ་ཅན་བསྟན་སྲུང་རྒྱ་མཚོའི་ཐུགས་དམ་བསྐང་། །འགལ་འཁྲུལ་ནོངས་པ་ཀུན་བཤགས་བཟོད་པར་བཞེས། །ཕྱི་ནང་མི་མཐུན་རྐྱེན་ངན་བར་ཆད་བཟློག །གང་བརྩམ་ཆོས་
དང་སྲིད་ཀྱི་བྱ་བ་ཀུན། །ཡིད་ལ་བསམ་དགུ་མཐའ་དག་འབད་མེད་དུ། །ལྷུན་གྱིས་འགྲུབ་པའི་སྡོང་གྲོགས་མི་གཡེལ་བར། །བཀྲ་ཤིས་དགེ་ལེགས་དཔལ་གྱིས་མཛེས་པར་མཛོད། །༧ ཅེས་པ་འདི་ཡང་ཁན་དར་གྱི་ངོར་། གྱི་ན་
བ་རོལ་མིང་བས་སོ། །དགེའོ། །ཧཱུཾ་ཧཱི རང་སེམས་གཉུག་མ་མཐའ་བྲལ་རིག་པའི་ཀློང་། །འཁོར་འདས་བརྟན་གཡོའི་རྣམ་རོལ་ཅིར་ཡང་ངོམས། །རྒྱལ་བའི་བསྟན་སྲུང་སྟོབས་ལྡན་དྲག་རྩལ་ཅན། །གཙུག་ལག་དཀོར་གྱི་
ཎྞཾ སྲུང་མ་མཐུ་བོ་ཆེ། །པེ་ཧར་སྐུ་ལྔ་རྡོ་རྗེ་བདུད་འཇོམས་ཆེ། །གནོད་སྦྱིན་ཙེའུ་དམར་པོ་བསྲེ་ཁྲབ་ཅན། །སྔགས་སྲུང་ཨེ་ཀ་ཛ་ཊི་རྡོ་རྗེ་ལག །གཟའ་རྒོད་ཁྱབ་མཇུག་དྲེགས་པའི་སྡེ་དཔོན་ཚོགས། །དམ་ཅན་བསྟན་སྲུང་
རྒྱ་མཚོ་འཁོར་དང་བཅས། །འདིར་བྱོན་དགྱེས་པའི་གདན་ལ་བརྟན་པར་བཞུགས། །ཏིང་འཛིན་སྔགས་རྒྱས་བྱིན་བརླབས་མཆོད་པའི་སྤྲིན། །ཉེར་སྤྱོད་འདོད་ཡོན་སྨན་རཀ་གཏོར་མ་དང་། །བཟའ་བཅའ་བཏུང་བ་གོ
50



T
༄༅། ། མཚོན་སྤྱན་གཟིགས་སོགས། །སྣ་ཚོགས་མཆོད་པའི་སྤྲིན་ཚོགས་དཔག་ཡས་ཀྱིས། །བསྟན་སྲུང་རྒྱ་མཚོའི་ཐུགས་དམ་དགྱེས་པར་བསྐང་། །ཉམས་ཆག་ནོངས་པ་གང་མཆིས་བཟོད་པར་གསོལ། །སྟོབས་
ལྡན་སྲུང་མ་གཉན་པོ་འཁོར་བཅས་གྱིས། །ཕྱི་ནང་དགྲ་བགེགས་གནོད་པ་དབྱིངས་སུ་བཟློག །ཡིད་ལ་བསམ་པའི་མཐུན་རྐྱེན་འདོད་དགུའི་དཔལ། །ཆོས་དང་སྲིད་ཀྱི་བྱ་བ་གང་བརྩམ་ཀུན། །འབད་མེད་ལྷུན་གྱིས་
འགྲུབ་ལ་མི་གཡེལ་བར། །རྣམ་བཞིའི་འཕྲིན་ལས་ཐོགས་པ་མེད་པར་མཛོད། །
བརྒྱད་བྱོན།
51
པོད།



Zs
རོལ་བའི་རྡོ་རྗེའི་གསུང་འབུམ།



༄༅། །ཆོས་སྐྱོང་སོ་སོའི་བསྐུལ་བ་གནམ་ལྕགས་ཐོག་མདའ་སོགས་བཞུགས་སོ། །
53



གཅིག་
རོལ་བའི་རྡོ་རྗེའི་གསུང་འབུམ།
༄༅། །མགོན་པོའི་བསྐུལ་བ། ཧཱུྃ། དབྱིངས་ལས་ཐུགས་རྗེའི་རབ་བཞེངས་དྲག་པོའི་སྐུ། །གཏུམ་རྔམས་འཇིགས་རུང་བཟོད་དཀའི་གཟུགས་འཆང་བ། །དཔལ་ལྡན་རྡོ་རྗེའི་སྲུང་
མ་མཐུ་སྟོབས་ཅན། །རྡོ་རྗེ་ནག་པོ་ཆེན་པོ་གུར་གྱི་མགོན། །འཁོར་ཚོགས་དང་བཅས་བསྟན་འགྲོར་སྡང་བྱེད་སྟེང་། །བསྐུལ་ལོ་རྦད་དོ་མཐུ་དཔུང་རབ་བསྐྱེད་ལ། །མ་རུང་དྲག་པོའི་
ལས་ཀྱིས་བསྒྲལ་བའི་ཞིང་། །གདུག་ཅན་ཐལ་བར་རློགས་ཤིག་ས་མཱ་ཡ། །ཞེས་དང་།ཞལ་གྱི་བསྐུལ་བ། ཧཱུྃ། དགྲ་བོའི་སྟོབས་འཕྲོག་རྡོ་རྗེ་གདོང་བཞི་བ། །གཉན་མགོན་འཁོར་
བཅས་མ་གཡེལ་བསྟན་དགྲའི་སྟེང་། །དྲག་ཏུ་བསྐུལ་ལོ་ཆད་དོ་མཐུ་མ་ཆུང་། །བསྟན་དགྲ་གདུག་ཅན་མ་ལུས་ཐལ་བར་རློག །སྔོན་ཚེ་བསྟན་དགྲ་བསྒྲལ་བའི་དཔའ་རྟགས་ལྟར།
54



T!
གཉིས་
༄༅། །ད་ལྟ་རྩ་བརྒྱུད་བླ་མའི་བཀའ་དམ་བཞིན། །དྲག་པོའི་ལས་ཀྱིས་ཚད་པ་མྱུར་ཏུ་ཆོད། །མིང་བརྡའི་རྗེས་ཤུལ་ཙམ་ཡང་མེད་པར་མཛོད། །ཅེས་དང་། ལྷ་མོའི་བསྐུལ་བ།
བྷོཨེ་ཀ་ཛ་ཊི་འདོད་ཁམས་དམག་ཟོར་རྒྱལ། །མོ་རྒྱུད་མ་མོའི་དམག་ཚོགས་མ་ལུས་པ། །དམ་ཉམས་སྣང་བྱེད་དགྲ་སྡེ་དཔུང་བཅས་སྟེང་། །མ་གཡེལ་དྲག་ཏུ་བསྐུལ་ལོ་མཐུ་
དཔུང་བསྐྱེད། །ནད་མཚོན་དུག་ཐུན་འཐབ་འཁྲུགས་སྣ་ཚོགས་ཀྱིས། །མངོན་སྤྱོད་ལས་ཀྱིས་བསྒྲལ་བའི་ཞིང་འདི་དག །མཐུ་སྟོབས་དྲག་པོས་རྟགས་མཚན་ཆོ་འཕྲུལ་བཅས།
ཐམས་ཅད་རྗེས་ཤུལ་མེད་པར་བརླག་པར་མཛོད། །ཅེས་དང་།དུར་བདག་བསྐུལ་བ། ཧཱུྃ་ཛ༔ རབ་འཇིགས་གསང་བའི་མགོན་པོ་ཀེང་རུས་གཟུགས། །ཞིང་སྐྱོང་ཤ་ཟ་ཡབ་ཡུམ་
55
པོད།



རོལ་བའི་རྡོ་རྗེའི་གསུང་འབུམ།
སྤྲུལ་འཁོར་བཅས། །དམ་ཉམས་བསྟན་དགྲའི་སྟེང་དུ་བསྐུལ་ཞིང་ཆད། །མ་ཐོགས་སྐད་ཅིག་ཉིད་ལ་མཐུ་དཔུང་བསྐྱེད། །བསྟན་འགྲོར་འཚེ་བྱེད་སྡང་དགྲ་གདུག་ཅན་ལ། །མཐུ་རྩལ་དྲག་པོས་ཆོ་འཕྲུལ་སྣ་ཚོགས་
བཅས། །དགྲ་བགེགས་དཔུང་ཚོགས་དང་བཅས་མ་ལུས་པ། །མྱུར་ཏུ་བརླག་པའི་འཕྲིན་ལས་གཡེལ་མེད་མཛོད། །ཅེས་དང་། ལྕམ་སྲིང་བསྐུལ་བ། ཧཱུྃ་བྷོ༔ དམར་ནག་བསེ་ཡི་སྐྱེས་བུ་མཐུ་རྩལ་ཅན། །དྲེགས་པ་ལྕམ་
སྲིང་གྲི་ཐོགས་ཤན་པའི་ཚོགས། །མ་ལུས་ཁྲོ་འཁྲུགས་རྔམ་པས་དགྲ་ལ་ཆོས། །བསྟན་དགྲ་གདུག་ཅན་དཔུང་འཁོར་སྡེ་རིས་བཅས། །སྐད་ཅིག་ཉིད་ལ་འཇིགས་རུང་ཆོ་འཕྲུལ་གྱིས། །ཐམས་ཅད་རྗེས་ཤུལ་མེད་པར་
རབ་བརླག་ནས། །ཕྱོགས་ལས་རྣམ་པར་རྒྱལ་བའི་རུ་མཚོན་ཕྱོར། །མངོན་སྤྱོད་དྲག་པོའི་འཕྲིན་ལས་མྱུར་ཏུ་མཛོད། །ཅེས་དང་།ཆོས་རྒྱལ་བསྐུལ་བ། ཧཱུྃ་ཛ༔ འཇམ་དཔལ་ཁྲོ་བོའི་བཀའ་སྡོད་ཐ་ཚིག་ཅན། །འཆི་
བདག་གཤིན་རྗེ་དམ་ཅན་ཆོས་ཀྱི་རྒྱལ། །ཡབ་ཡུམ་འཇིགས་རུང་ཕོ་ཉ་དཔུང་ཚོགས་བཅས། །མ་ལུས་བསྟན་པའི་དགྲ་ལ་བསྐུལ་ཞིང་རྦད། །མཐུ་རྩལ་མ་ཆུང་ལས་འབྲས་ཤན་འབྱེད་མཁན། །བསྟན་དང་འགྲོ་ལ་སྡང་
བྱེད་དགྲ་སྡེའི་ཚོགས། །མ་ལུས་མཐའ་རྩ་སྐྱེ་རྒྱུད་དང་བཅས་པ། །ཐལ་བའི་རྡུལ་ཕྲན་བཞིན་དུ་བརླགས་པར་མཛོད། །ཅེས་དང་། མགོན་པོའི་བསྐུལ་བ། ཧཱུྃ། ཡེ་ཤེས་སྤྱན་ལྡན་མཐུ་སྟོབས་རྫུ་འཕྲུལ་མྱུར། །རྡོ་རྗེའི་
56



-
གསུམ་
༄༅། ། སྲུང་མ་ཕྱག་བཞི་ཕྱག་དྲུག་མགོན། །བདུད་མགོན་དྲག་ཤད་ཀྵེ་ཏྲ་པ་ལ་སོགས། །མ་ལུས་དཔུང་འཁོར་དང་བཅས་གསན་ཅིང་དགོངས། །དོ་ནུབ་བསྟན་པའི་དགྲ་ལ་དྲག་ཏུ་བསྐུལ། །མཐུ་རྩལ་ཆོ་འཕྲུལ་མ་
ངེས་རྟགས་མཚན་སྟོན། །མ་གཡེལ་མ་འགྱང་སྡིག་ཅན་དགྲ་དཔུང་ཚོགས། །དྲག་པོའི་འཕྲིན་ལས་འཇུག་ཡུལ་ཚར་ཆོད་ཅིག །ཅེས་དང་། ཚོགས་བདག་བསྐུལ་བ། ཧཱུྃ་ཛ༔ དཔལ་མགོན་ཚོགས་བདག་མགོན་པོ་མ་
ནིང་ནག །མ་མགོན་ལྕམ་དྲལ་ཤན་པ་དམར་ནག་དང་། །གཟའ་རྒོད་ཁྱབ་འཇུག་སྐྱེས་མཆོག་རྡོ་རྗེ་ལག །བཀའ་ཡི་སྲུང་མ་རྡོ་རྗེའི་ཐ་ཚིག་ཅན། །འཁོར་བཅས་ཁྱེད་ཀྱི་ཐུགས་དམ་དུས་ལ་བབ། །མ་རུངས་བསྟན་དགྲ་
གདུག་ཅན་དཔུང་འཁོར་བཅས། །མ་ཐོགས་སྐད་ཅིག་ཉིད་ལ་མངོན་སྤྱོད་ཀྱིས། །ཐལ་བའི་རྡུལ་ཕྲན་བཞིན་དུ་བརླག་པར་མཛོད། །ཅེས་དང་། སྔགས་སྲུང་བསྐུལ་བ། ཧཱུྃ་བྷྱོ༔ རྒྱལ་དབང་པདྨའི་བཀའ་སྡོད་ཐ་ཚིག་
ཅན། །སྔགས་སྲུང་ཁྲོས་མ་དུར་ཁྲོད་བདག་མོ་དང་། །ཚེ་རིང་མཆེད་ལྔ་གཡུ་སྒྲོན་བརྟན་མའི་ཚོགས། །སྔོན་གྱི་གཡར་དམ་གཉན་པོ་ད་དགོངས་ལ། །བསྟན་ལ་གནོད་ཅིང་འགྲོ་ལ་འཚེ་བྱེད་པའི། །གདུག་ཅན་དགྲ་བོ་
#* དཔུང་འཁོར་དང་བཅས་པ། །མཐུ་རྩལ་དྲག་པོའི་ཆོ་འཕྲུལ་སྣ་ཚོགས་བཅས། །རྗེས་མེད་ཐལ་བའི་རྡུལ་བཞིན་བརླག་པར་མཛོད། །ཅེས་དང་། སྐུ་ལྔའི་བསྐུལ་བ། ཧཱུྃ། འགྱུར་མེད་གཙུག་ལག་དཀོར་གྱི་སྲུང་མ་ཆེ། །
57



རོལ་བའི་རྡོ་རྗེའི་གསུང་འབུམ།
པེ་ཧྲར་སྐུ་ལྔ་སྤྲུལ་འཁོར་རྒྱ་མཚོའི་ཚོགས། །མ་ལུས་མཐུ་སྟོབས་ནུས་པའི་རྩལ་བསྐྱེད་ལ། །ཤ་ཁྲག་དམར་གྱི་གཏོར་མ་འདི་བཞེས་ལ། །བསྟན་འགྲོར་གནོད་པའི་དགྲ་བགེགས་དཔུང་ཚོགས་བཅས། །ཐལ་བའི་རྡུལ་
བཞིན་མྱུར་ཏུ་བརླག་པར་མཛོད། །ཅེས་དང་། ཙེའུ་དམར་བསྐུལ་བ། ཧཱུྃ། ཁམས་གསུམ་སྲོག་གི་ཤན་པ་ཙེའུ་དམར། །གནོད་སྦྱིན་ཀུན་ཁྱབ་རྡོ་རྗེ་དྲག་པོ་རྩལ། །རོལ་བ་སྐྱ་བདུན་འཁོར་བཅས་མཐུ་དཔུང་བསྐྱེད། །ཤ་
ཁྲག་དམར་གྱི་གཏོར་མ་འདི་བཞེས་ལ། །སངས་རྒྱས་བསྟན་བཤིག་འགྲོ་བའི་བདེ་སྐྱིད་རྣམས། །འཇོམས་བྱེད་དགྲ་སྡེ་རྡུལ་བཞིན་བརླག་པར་མཛོད། །ཅེས་དང་། བསེ་ཁྲབ་བསྐུལ་བ་ནི། ཧཱུྃ། འཇིགས་རུང་བསེ་ཡི་
ཁྲབ་ཅན་མཐུ་རྩལ་ཅན། །སྤྲུལ་བ་རྣམ་དྲུག་བཀའ་འཁོར་རྒྱ་མཚོ་བཅས། །མ་ལུས་མཐུ་ནུས་སྟོབས་ཤུགས་རབ་བསྐྱེད་ལ། །ཤ་ཁྲག་དམར་གྱི་གཏོར་མ་འདི་བཞེས་ལ། །དམིགས་པའི་བསྟན་དགྲ་གདུག་ཅན་སྐད་
# ཅིག་ལ། །ཚར་ཆོད་དྲག་པོའི་ལས་ཀྱིས་བརླག་པར་མཛོད། །ཅེས་དང་། ཧོར་མོའི་བསྐུལ་བ། བྷོ མཁའ་འགྲོའི་རྒྱལ་མོ་ཤ་ཟ་ཁ་མོ་ཆེ། །ལྟས་ངན་ཐན་གྱི་བདག་མོ་འཁོར་ཚོགས་བཅས། །ཤ་ཁྲག་དམར་གྱི་གཏོར་མ་
འདི་བཞེས་ལ། །རྒྱལ་བའི་བསྟན་དགྲ་འགྲོ་ལ་གནོད་བྱེད་པའི། །མངོན་སྤྱོད་ལས་ཀྱི་ཞིང་རྣམས་མ་ལུས་པ། །ཐལ་བའི་རྡུལ་བཞིན་བརླག་པའི་འཕྲིན་ལས་མཛོད། །ཅེས་དང་། འབྲེ་རྒྱལ་བསྐུལ་བ། ཧཱུྃ། མཐུ་རྩལ་
58



༄༅། །སྟོབས་ལྡན་རྡོ་རྗེ་བདུད་འཇོམས་རྩལ། །འཁོར་ཚོགས་དང་བཅས་ཐུགས་དམ་དུས་ལ་བབ། །ཤ་ཁྲག་དམར་གྱི་གཏོར་མ་འདི་བཞེས་ལ། །བསྟན་འགྲོར་གནོད་ཅིང་འཚེ་བའི་ནག་པོའི་ཕྱོགས། །དགྲ་སྡེ
དཔུང་ཚོགས་དང་བཅས་མ་ལུས་པ། །རྗེས་མེད་ཐལ་རྡུལ་བཞིན་དུ་བརླག་པར་མཛོད། །ཅེས་དང་། དཔའ་རྩལ་བསྐུལ་བ། ཧཱུྃ། སྤྲུལ་བའི་རྒྱལ་ཆེན་ལས་རབ་རྡོ་རྗེ་རྩལ། །ཞི་དྲག་སྤྲུལ་འཁོར་རྒྱ་མཚོའི་དཔུང་ཚོགས་
བཅས། །ཤ་ཁྲག་དམར་གྱི་གཏོར་མ་འདི་བཞེས་ལ། །དམིགས་པའི་བསྟན་དགྲ་དམ་ཉམས་འདི་དག་ལ། །མཐུ་རྩལ་དྲག་པོའི་ཆོ་འཕྲུལ་རྟགས་མཚན་བཅས། །མ་ལུས་རྡུལ་བཞིན་བརླག་པའི་འཕྲིན་ལས་མཛོད། །
ཅེས་དང་། མ་མོ་སྲིད་སྐྱིད་ཀྱི་བསྐུལ་བ། བྷོདམ་ཅན་མ་མོ་སྲིད་སྐྱིད་ནག་མོ་ཁྱོད། །འཁོར་བཅས་མ་གཡེལ་འཁོན་རིགས་རིམ་བྱོན་གྱི། །བཀའ་དམ་གཉན་ལས་མ་འདའི་མ་མོའི་ཚོགས། །ཤ་ཁྲག་དམར་གྱི་གཏོར་
མ་འདི་བཞེས་ལ། །དམིགས་པའི་བསྟན་དགྲ་གདུག་ཅན་མ་ལུས་པ། །མཐུ་རྩལ་དྲག་པོས་བསྒྲལ་བའི་ལས་མཛོད་ཅིག །ཅེས་དང་། མ་མོ་བཛྲ་པུ་ཏྲིའི་བསྐུལ་བ། བྷཱུམ་མོ་ཆེན་མོ་བཛྲ་པུཎྜི་ཁྱོད། །འཁོར་བཅས་
ཀ༌ གཏུམ་རྔམས་འཇིགས་རུང་ཁྲོས་པའི་དཔུང་། །འཁོན་རིགས་གྲུབ་འཛིན་རྒྱ་མཚོས་བཀའ་དམ་ལྟར། །ཤ་ཁྲག་དམར་གྱི་གཏོར་མ་འདི་བཞེས་ལ། །མཐའ་འདྲེ་གདུག་པའི་དཔུང་ཚོགས་མ་ལུས་པ། །མྱུར་ཏུ་ཚར་ཆོད་
E,
59



རོལ་བའི་རྡོ་རྗེའི་གསུང་འབུམ།
རྗེས་མེད་བརླག་པར་མཛོད། །ཅེས་དང་། མ་མོ་ནམ་མཁའ་སྒྲོན་གྱི་བསྐུལ་བ། བྷོརབ་ཁྲོས་འཇིགས་པའི་གཟུགས་འཆང་ནམ་མཁའ་སྒྲོན། །མ་མོ་མོ་རྒྱུད་མོ་འདྲེའི་དམག་ཚོགས་བཅས། །དཔལ་ལྡན་འཁོན་གདུང་
བརྒྱུད་པའི་ཐ་ཚིག་བཞིན། །ཤ་ཁྲག་དམར་གྱི་གཏོར་མ་འདི་བཞེས་ལ། །མཐའ་ཡི་དམག་དཔུང་བསྟན་དགྲ་གདུག་ཅན་རྣམས། །མ་ཐོགས་ཆོ་འཕྲུལ་དྲག་པོས་ཚར་གཅོད་མཛོད། །ཅེས་དང་། མ་མོ་མཆོག་སྐྱིད་ཀྱི་
བསྐུལ་བ། བྷོ༔དཔལ་ལྡན་འཁོན་རིགས་གྲུབ་པའི་བཀའ་དམ་བཞིན། །སྒྲུབ་མཛད་མ་མོ་བྲག་དམར་མཆོག་སྐྱིད་ཁྱོད། །འཁོར་བཅས་མ་གཡེལ་བསྟན་དགྲ་བསྒྲལ་བའི་ཕྱིར། །ཤ་ཁྲག་དམར་གྱི་གཏོར་མ་འདི་
བཞེས་ལ། །འཇིགས་རུང་ཆོ་འཕྲུལ་དྲག་པོས་སྐད་ཅིག་ལ། །བསྟན་དགྲ་ཐལ་བར་རློག་ཅིག་ས་མཱ་ཡ། །ཞེས་དང་། ཧཱུཾ་བྷྱོ༔ སྟོབས་ལྡན་རྡོ་རྗེའི་སྲུང་མ་མཐུ་བོ་ཆེ། །རབ་ཁྲོས་གཏུམ་དྲག་འཇིགས་རུང་འབར་བའི་གུར།
ཧཱུཾ་ཕཊ་ང་རོས་བདུད་སྡེའི་སྙིང་རྩ་འདཱར། །སྙིང་རྗེས་རྔམས་ཤིང་འཁྲུགས་པས་ལོག་འདྲེན་འཇོམས། །དམ་ཉམས་བསྟན་དགྲྭ་འདུལ་བའི་དཔའ་ཚུལ་འཛོམས། །ཁམས་གསུམ་གདུག་པ་ཅིག་ཅར་ཟ་ནུས་ཤིང་། །སྲིད་
གསུམ་རྐང་སྟབས་གཅིག་གིས་སྐད་ཅིག་ལ། །བརླག་མཛད་རྣམ་བཞིའི་འཕྲིན་ལས་ཐོགས་མེད་ལྡན། །བརྒྱུད་གསུམ་བླ་མའི་བཀའ་བཞིན་སྒྲུབ་མཛད་ཅིང་། །བསྟན་དགྲ་སྒྲོལ་བར་ཁས་བླང་ཐ་ཚིག་ཅན། །དོ་ནུབ་
60



ལྟ་
༄༅། །དགྲ་བགེགས་སྟེང་དུ་བསྐུལ་ཞིང་རྦད། །དགྲ་ཡུལ་རྒྱུག་ལ་དགྲ་དཔུང་ཆམས་ལ་ཕོབ། །སྟོན་མཆོག་མཚུངས་མེད་རྒྱལ་དབང་ཤཱཀྱའི་ཏོག །བསྟན་པ་ཟླ་བྲལ་མདོ་སྔགས་ཟུང་དུ་འབྲེལ། །སྲུང་ཞིང་སྐྱོང་
མཛད་དམ་ཅན་རྒྱ་མཚོའི་ཚོགས། །མ་གཡེལ་དྲག་པོའི་ལས་ལ་མཐུ་དཔུང་བསྐྱེད། །བསྟན་པ་རིན་ཆེན་ཉི་འོད་ལྟར་གསལ་བ། །མ་རུངས་ནག་ཕྱོགས་མུན་པའི་དཔུང་གིས་ནོན། །འགྲོ་ཁམས་རྒྱ་མཚོའི་བདེ་སྐྱིད་ཚལ་
ཡངས་པོ། །ཁ་དཀར་སྙིང་ནག་བ་མོའི་ལོ་ཏོག་བཅིལ། །དཔལ་འབྱོར་ལོངས་སྤྱོད་སྨིན་པའི་ལོ་འབྲས་རྣམས། །མི་འདོད་གདུག་པའི་སྐྱིན་ཐང་དྲག་པོས་བརླག །ལེགས་པའི་ཆ་ཤས་བསིལ་ཟེར་རྒྱས་པའི་ཚེ། །གནོད་
བྱེད་དགྲ་གཅན་ནག་པོའི་རིམ་གྱིས་འཇོམས། །ཡང་ཡང་བསྟན་ལ་སྡང་ཞིང་འགྲོ་ལ་འཚེ། །དགེ་འདུན་སྡེ་དཀྲུགས་བཤད་སྒྲུབ་བསྟན་པ་བསྣུབ། །བླ་མའི་སྐུ་དགྲ་མཆོག་གསུམ་དབུ་འཕང་སྨད། །རྣམ་དཀར་ལས་ལ་
བར་ཆད་དྲག་ཏུ་བརྩམ། །ཐུགས་རྗེ་བྱིན་རླབས་ལྡན་པའི་མཆོག་གསུམ་མཛད། །ཚེ་རབས་འདི་ཕྱི་མེད་པར་བློ་ཐག་བཅད། །དགེ་སྡིག་ལས་ལ་འབྲས་བུ་བདེ་སྡུག་མེད། །རྒྱུ་འབྲས་བསླུ་མེད་ཚུལ་ལ་སྐུར་ཆེན་
* འདེབས། །མི་ལ་ལྷ་མེད་ལྷ་ལ་མཐུ་མེད་ཟེར། །མཐུ་ནུས་བུ་ལོན་བཞིན་དུ་སྙོགས་བྱེད་པའི། །བསྟན་དགྲ་དམ་ཉམས་ཞིང་བཅུ་ཚང་བའི་དགྲ། །དྲག་པོས་བསྒྲལ་ཞིང་གདུག་པས་ས་སྟེང་གང་། །ལས་ངན་གསོག་པའི་
61



རོལ་བའི་རྡོ་རྗེའི་གསུང་འབུམ།
ལུས་ངན་བླང་བ་རྣམས། །ཤི་ནས་ངན་སོང་གསུམ་དུ་བསྐལ་མང་བར། །བཟོད་དཀའི་སྡུག་བསྔལ་དྲག་པོས་མནར་བ་རྣམས། །ཐུགས་རྗེས་ཡར་བར་འདོར་རམ་སྲུང་མའི་ཚོགས། །སྡིག་ཆེན་བསགས་རྣམས་སྡུག་
བསྔལ་ལས་སྐྱོབ་ཕྱིར། །དབྱིངས་ལས་གཏུམ་དྲག་འཇིགས་རུང་ལྟར་བཞེངས་ནས། །མཐུ་སྟོབས་ནུས་པའི་རྩལ་ཆེན་རབ་རྫོགས་པ། །མ་རུངས་བསྒྲལ་ཕྱིར་མིན་ན་ཅི་ལ་བཞེངས། །དེའི་ཕྱིར་ཉམས་པ་བདུན་ལྡན་
ཞིང་བཅུའི་དགྲ། །བསྟན་འགྲོར་སྡང་ཞིང་གནོད་བྱེད་དཔུང་ཚོགས་བཅས། །མ་ལུས་རྩ་སྦྱར་དུས་མེས་བསྲེག་པ་བཞིན། །མཐུ་སྟོབས་དྲག་པོས་ཅིག་ཅར་གཞོམ་པར་མཛོད། །མྱུར་མགྱོག་མཐུ་ལྡན་རྡོ་རྗེའི་སྲུང་ཚོགས་
རྣམས། །བསྟན་འགྲོར་གནོད་པའི་དགྲ་སྡེ་དཔུང་ཚོགས་བཅས། །མ་ཐོགས་སྐད་ཅིག་ཉིད་ལ་ཅིག་ཅར་དུ། །དྲག་པོའི་ལས་ཀྱིས་ཆད་པ་མྱུར་ཏུ་ཆོད། །ལེགས་པ་བརྒྱ་ཕྲོལ་ཉེས་པ་སྟོང་དུ་བསྣོལ། །ཀག་ཟློག་ཟུག་
གཟེར་རིམ་ཡམས་ཆར་ལྟར་ཕོབ། །ཐན་དང་ལྟས་ངན་བྱུར་གྱི་བང་མཛོད་ཕྱེ། །མི་འདོད་གདུག་རྩུབ་ཆོ་འཕྲུལ་སྣ་ཚོགས་སྟོན། །སྡིག་ལྡན་མཐའ་མེད་གནས་སུ་བསྐལ་མང་བར། །ཤུགས་དྲག་བཟོད་མེད་སྡུག་བསྔལ
དཔག་དཀའ་བ། །ཡུན་རིང་མྱོང་དགོས་ཚུལ་ལ་རབ་དགོངས་ནས། །མྱུར་བར་སྡུག་ཡུན་བསྐང་བའི་ཕྲིན་ལས་མཛོད། །སྡིག་ཅན་དགྲ་སྡེའི་ནག་པོའི་ལས་སྦྱང་ཕྱིར། །དྲག་ཤུལ་མཐུ་ནུས་སྟོབས་ལྡན་རྩལ་ཤུགས་ཀྱིས།
62



༄༅། །ནད་མཚོན་དུག་ཐུན་འབར་བས་དྲག་ཏུ་གཟིར། །ཐམས་ཅད་ཆབས་ཅིག་རྡུལ་བཞིན་བརླགས་པར་མཛོད། །རྣམ་ཤེས་དག་པ་གཉིས་ལྡན་ཀློང་དུ་བསྟིམ། །རྒྱལ་བ་ཀུན་གྱི་ཐུགས་དང་དབྱེར་མེད་འདྲེས། །མི་
འགྱུར་དོན་དམ་བདུན་ལྡན་གཞི་དབྱིངས་སུ། །ཆོས་སྐུའི་གཏན་སྲིད་ཟིན་པའི་འཕྲིན་ལས་མཛོད། །
དྲུག་བྱོན།
63
པོད།



p9
རོལ་བའི་རྡོ་རྗེའི་གསུང་འཁྲུམ།



༄༅། །དགྲ་བྲུབ་བྱེད་ཚེ་དམོད་པ་འདོར་ཚུལ་གནོད་བྱེད་དགྲ་སྡེ་འཇོམས་པའི་རྡོ་རྗེའི་ཐོག་མདའ་རབ་འབར་ཞེས་བྱ་བ་བཞུགས་སོ། །
65



གཅིག་
རོལ་བའི་རྡོ་རྗེའི་གསུང་འབུམ།
༄༅། །ན་མོ་གུ་རུ་ཤྲཱི་མ་ཧཱ་ཀཱ་ལ་ཡཱ། མགོན་པོ་ཚོགས་བདག་གི་ལས་མཐའ་དགྲ་བྱུབ་བྱེད་ཚེ། དགོས་ཆས་ཐམས་ཅད་ཚོགས་པར་བྱས་ལ་དམོད་པ་གཏོང་ཚུལ་ནི། འཇིགས་པའི་
རྣམ་འགྱུར་སྐད་གདངས་དྲག་ཤུལ་དང་བཅས་ཏེ་རྣོ་མཚོན་ཐོགས་ལ་འདི་སྐད། མཁྱེན་གསོལ་ནི། ཧོ་དགོངས་སུ་གསོལ་ལོ། །ལན་གསུམ། དེ་རིང་རྡོ་རྗེའི་ཉི་མའི་དགོང་ཐུན་དྲག་
པོ་མངོན་སྤྱོད་ཀྱི་ལས་འགྲུབ་པའི་དུས་རབ་ཏུ་འབར་བ་འདི་ལ། དགྲ་བགེགས་གདུག་པ་ཅན་རྣམས་བསྒྲལ་བའི་དོན་ཆེད་ཆེན་པོར། དཔལ་ལྡན་ཡེ་ཤེས་ཀྱི་མགོན་པོ་ཚོགས་ཀྱི་
བདག་པོ། མཐུ་ཆེན་ལེགས་ལྡན་ནག་པོ། ཤྲཱི་མ་ཧཱ་ཀ་ལ། སྐུ་གསུང་ཐུགས་ཡོན་ཏན་འཕྲིན་ལས་ཀྱི་མགོན་པོ། ཕྱོགས་བཅུའི་མགོན་པོ། སྡེ་བརྒྱད་ཀྱི་མགོན་པོ། མགོན་པོའི་དགྲ་
66



གཉིས་
༄༅། ། བླ་བཅུ་གསུམ། ལྷ་དམག་བྱེ་བ་དུང་ཕྱུར། སྟེང་འོག་བར་གྱི་ལྷ་ཀླུ་གཉན་གྱི་དམག་ཚོགས་གྲངས་མེད་འཁོར་དང་བཅས་པ་ཐམས་ཅད་ཀྱིས་མི་མངོན་ནམ་མཁའི་
དབྱིངས་ནས་སྙན་གྱིས་གསན་ཅིང་ཐུགས་ཀྱིས་མཁྱེན་པར་དགོངས་སུ་གསོལ་ལོ། །ཞེས་དང་
། གཡག་རུ་བསྐྱེད་པ་ནི། འོ། མདུན་དུ་ཨེ་ཁང་ཡོངས་སུ་གྱུར་པ་ལས་གཡག་རུ་ནག
པོ་གྲུ་གསུམ་གཏིང་ཟབ་པ། ཤིན་ཏུ་མུན་པ་འཐིབ་པའི་ནང་ཐམས་ཅད་མེ་རླུང་འཁྲུགས་པའི་རེག་བྱ་ཚ་ཞིང་རྩུབ་ལ་ནད་མཚོན་དུག་གི་བུ་ཡུག་འཚུབ་པའི་དབུས་སུ། ཧཱུྃ་ཏྲི་ཡོངས་སུ་
གྱུར་པ་ལས་དམིགས་བྱའི་དགྲ་བགེགས་གདུགས་པ་ཅན་ཐམས་ཅད་དངོས་སུ་གསལ་བར་གྱུར། ཅེས་དང་། བདེན་བརྗོད་ནི། འོ། རིག་འཛིན་རྩ་བརྒྱུད་ཀྱི་བླ་མ། ཡི་དམ་རྒྱལ་བ་
67
པོད།



་སྟེ་
ཞི་ཁྲོ། དཔའ་བོ་མཁའ་འགྲོ། ཆོས་སྐྱོང་སྲུང་མ་དམ་ཅན་རྒྱ་མཚོའི་ཚོགས་འཁོར་དང་བཅས་པ་ཐམས་ཅད་ཀྱི། སྐུ་གསུང་ཐུགས་ཡོན་ཏན་འཕྲིན་ལས་དང་བཅས་པའི་བྱིན་རླབས་མཐུ་སྟོབས་ནུས་རྩལ་གྱི་བདེན་པ་
ཆེན་པོའི་སྟོབས་ཀྱིས། ཉི་མ་ཕྱོགས་བཞི་མཚམས་བརྒྱད་སྟེང་འོག་བར་གསུམ་གྱི་དགྲ་བགེགས་གདུག་པ་ཅན་ཐམས་ཅད། སྐད་ཅིག་ཐེངས་ཅིག་ཡུད་ཙམ་ལ་དམིགས་པའི་རྟེན་འདི་ལ་ཁུག་ཅིག །དབྱེར་མེད་དུ་
བསྟིམས་ཤིག །ཅེས་དང་། གཟུ་དཔུང་ནི། འོ། སྐྱབས་གནས་དཀོན་མཆོག་གསུམ་དང་། བླ་མ་ཡི་དམ། དཔའ་བོ་མཁའ་འགྲོ། ཆོས་སྐྱོང་སྲུང་མའི་ཚོགས་འཁོར་དང་བཅས་པས་གཟུ་དང་དཔང་པོ་མཛོད་ཅིག །དམ་
ཉམས་བསྟན་དགྲ་གདུག་པ་ཅན་འདི་དག་གིས། ལས་ངན་གསོག་པའི་རྟེན་དུ་ལུས་ངན་བླང་། དུག་གསུམ་དུག་ལྔ་དྲག་ཏུ་འཁྲུགས། ཐར་མེད་རྡོ་རྗེའི་དམྱལ་བར་ལྟུང་བྱེད་ཀྱི་ལས་སྣ་ཚོགས་བསགས། དཔལ་ལྡན་བླ་
མ་དམ་པའི་སྐུ་ལ་བསྡོས། དུས་གསུམ་རྒྱལ་བའི་བསྟན་པ་བཤིག །དཀོན་མཆོག་གསུམ་གྱི་དབུང་འཕང་སྨད། དགེ་འདུན་འདུས་པའི་སྡེ་རྣམས་དཀྲུགས། སྐྱེ་འགྲོ་ཡོངས་ཀྱི་བདེ་སྐྱིད་བཅོམ། མི་དགེ་བཅུ་པོ་དང་དུ་
བླང་། དགེ་བ་བཅུ་བོ་རྒྱབ་ཀྱིས་ཕྱོགས། རྣམ་དཀར་ཆོས་ལ་བར་ཆད་རྩོམ། བསམ་གཏན་སྒོམ་པའི་ཐུགས་རྒྱུད་དཀྲུགས། བཤད་སྒྲུབ་བསྟན་པའི་རྒྱལ་མཚན་བསྣུབས། བསྟན་པ་རིན་པོ་ཆེ་སྨྲ་དབབ་པའི་སྡིག་ཅན་
རོལ་བའི་རྡོ་རྗེའི་གསུང་འབུམ།
68



གསུམ་
ཀ༄༅། ། དགྲ་བོ་འདི་རྣམས། བདག་ཅག་ལ་རབ་ཏུ་སྡང་ཞིང་གནོད་འཚེའི་བསམ་སྦྱོར་ནག་པོ་ལོག་པར་འཆང་ནས། ཁ་འོ་མ་ལྟར་དཀར་ལ། སྙིང་ཚེར་མ་ལྟར་གཏིང་ནས་རྩུབ་ལ་གནག་པ། རྐུན་ཁ་འཇབ་བྱེད།
ཇག་ལག་བཅོམ་བྱེད། ཁ་མཆུ་དང་རྩོད་པ་བྱེད། ཁྱད་སོད་དང་བརྙས་སྨོད་བྱེད། ལན་པ་མེད་ཀྱང་སྲོག་ལ་རྒོལ། ཟོས་པ་མེད་ཀྱང་བུ་ལོན་སྙོག །དོ་བསྔོ་ཞིང་ཡོད་བཙུག །འགྲན་བཙལ་ཞིང་ཞེ་རུས་འཆའ། སྔ་དགྲ་
ལག་ཏུ་བདར། ཕྱི་དགྲ་ཡིད་ལ་སེམས། ད་དགྲ་ཐད་དུ་ལངས་བ་རྣམས་ཀྱིས། མི་ཁྱེད་ཅག་ལ་ལྷ་མེད་ཟེར། ལྷ་ཁྱེད་རྣམས་ལ་མཐུ་མེད་ཟེར་བའི་བསྟན་དགྲ་སྡིག་ཅན་མ་རུངས་པ། འདི་རྣམས་དམིགས་པའི་རྟེན་དུ་
གྱུར། བསྒྲལ་བའི་ཞིང་དུ་གྱུར་པ་ལགས་པས། ཐུགས་རྗེ་ཚད་མེད་པའི་ངང་ནས་དུས་ད་ལྟ་མྱུར་བ་ཉིད་དུ། སྒྲོལ་བྱེད་ཀྱི་མཚོན་ཆ་རྣོ་ངར་འབར་བ་ཐོགས་ལ། མངོན་སྤྱོད་དྲག་པོའི་འཕྲིན་ལས་གཡེལ་བ་མེད་པར་
མཛོད་ཅིག ཅེས་དང་། རྩྭ་གཟུགས་བགོ་བ་ནི། འོ། རྩྭ་འདི་ཤར་དུང་རི་དཀར་པོ་ལས་བཏུས་པའི་རྩྭ་མ་ཡིན། ལྷོ་གསེར་རི་སེར་པོ་ལས་བཏུས་པའི་རྩ་མ་ཡིན། ནུབ་ཟངས་རི་དམར་པོ་ལས་བཏུས་པའི་རྩྭ་མ་ཡིན།
བླ་ བྱང་གཡུ་རི་སྔོན་པོ་ལས་བཏུས་པའི་རྩྭ་མ་ཡིན། ཉིན་གྱི་ལྷ་རི་དཀར་པོ་ལས་བཏུས་པའི་རྩྭ་མ་ཡིན། སྲིབ་ཀྱི་མཆོང་རི་སྨུག་པོ་ལས་བཏུས་པའི་རྩྭ་མ་ཡིན། ཕུགས་ཀྱི་ཟོ་དོར་གཉན་པོ་ལས་བཏུས་པའི་རྩྭ་མ་ཡིན། ཐད་
69



རོལ་བའི་རྡོ་རྗེའི་གསུང་འབུམ།
-
ཀྱི་ལྷ་ལུང་དཔའ་ལུང་ལས་བཏུས་པའི་རྩྭ་མ་ཡིན། རྩྭ་འདི་རི་ཡར་སྣ་ཟད་པའི་མར་སྣ། རི་མར་སྣ་ཟད་པའི་ཡར་སྣ། ཉིན་སྲིབ་བར་གྱི་ན་རྩྭ་ཤོལ་མོ་འདི་ནི། སྔོན་ཡང་དགྲ་བོ་ཚེ་ཟད་ཀྱི་བླ་རྩྭ་ཡིན་ལ། དེ་ཡང་དགྲ་བོ་
ཚེ་ཟད་ཀྱི་བླ་རྩྭ་ཡིན་པས། རྩྭ་རྩེ་མོ་ཅན་གྱི་རྩེ་མོ་བཅད་པ་མ་ཡིན། དགྲ་མགོ་བོ་ཅན་གྱི་མགོ་བོ་བཅད་པ་ཡིན། རྩྭ་རྩ་བ་ཅན་གྱི་རྩ་བ་བཅད་པ་མ་ཡིན། དགྲ་བོ་མི་རྒྱུད་ཅན་གྱི་མི་རྒྱུད་བཅད་པ་ཡིན། རྩྭ་སྙིང་ཁུང་ནས་
ཕྱུང་བ་མ་ཡིན། དགྲ་བོ་ཚེ་ཟད་ཀྱི་སྙིང་སྲོག་ཁུང་ནས་ཕྱུངས་པ་ཡིན། རྩྭ་གཟུགས་བགོས་པ་མ་ཡིན། དགྲ་བོའི་བླ་གཟུགས་བགོས་པ་ཡིན་ནོ། །ཞེས་དང་། དགྲ་དཔུང་གཅོག་པ་ནི། འོ། ཕོ་ལྷའི་བྱ་ལྡིང་རྩེ་མོ་ནས།
དུང་བྱ་དཀར་པོ། ཕོ་ལྷ་དགྲ་བླ། བྱ་གདེང་མཆེད་གསུམ། མགོན་པོ་མཆེད་ལྔ། ཕྱོགས་བཅུའི་མགོན་པོ། དཔལ་མགོན་བདུན་ཅུ་འཁོར་དང་བཅས་པ་ཁྱེད་རྣམས་ཀྱིས་གཟུ་དང་དཔང་པོ་མཛོད་ཅིག །དེ་རིང་རྡོ་རྗེའི་ཉི་
མའི་དགོང་ཐུན་འདི་ལ། དམ་ཉམས་བསྟན་དགྲ་ཡོངས་ཀྱི་དཔུང་བ་གཅོག་པའི་དུས་ལ་བབས་པ་ཡིན་པས། དཔལ་མགོན་པོ་འཁོར་བཅས་མ་གཡེལ་ཅིག །མངོན་སྤྱོད་དྲག་པོའི་འཕྲིན་ལས་ཀྱི་རྩལ་ཆེན་བྱུངས་ཤིག །སྟེང་རྡོ་
ལྷ་རྡོ་དཀར་པོ། འོག་རྡོ་བདུད་རྡོ་ནག་པོ། ལྷ་བདུད་འཐབ་པའི་ཁ་བར། ཚེས་གྲངས་འཐབ་པའི་ཁ་བར་རྣམས་སུ། དགྲ་འགེགས་བསྲུང་ཚོགས་དང་བཅས་པའི་དཔུང་བ་བྱད་ཀྱིས་དུམ་བུར་ཆོག་ལ་ཐལ་བའི་རྡུལ་
70



བཞི་
ཀ༄༅། ། ཕྲན་བཞིན་དུ་བརླག་པའི་འཕྲིན་ལས་མཛོད་ཅིག །ཅེས་དང་། དགྲ་བོ་བྲུབ་པ་ནི། འོ། སྔོན་ཚེ་སློབ་དཔོན་པདྨའི་སྤྱན་སྔར་ཁས་བླང་དམ་བཅས་པའི་བསྟན་པ་གཉན་པོ་སྐྱོང་བའི་སྲུང་མ་དམ་ཚིག་ཅན།
དཔལ་ལྡན་མགོན་པོ་ཚོགས་ཀྱི་བདག་པོ། དཔལ་རབ་འཆང་བའི་མགོན་པོ། ལེགས་ལྡན་མགོན་པོ། བྲག་ལྷ་མགོན་པོ་མགོན་པོ་བྱ་རོག་གདོང་ཅན། ཕྱོགས་བཅུའི་མགོན་པོ་འཁོར་ཚོགས་དང་བཅས་པའི་ཕྱག་ན་
འབར་བའི་མཚོན་ཆ་སྣ་ཚོགས་ཐོགས་ཏེ། དགྲ་བོ་ལས་ངན་གདུག་པ་ཅན་དེ་དག་ཐམས་ཅད་གྲི་རུ་སོད་ལ། གཡག་རུ་གཡོན་པའི་ནང་དུ་དགྲ་བགེགས་སྲུང་ཚོགས་དང་བཅས་པ་མ་ལུས་པ་བྲུབ་པོ། དཔུང་བ་དུམ་བུ་
དགུ་དང་དགྲ་བོ་མཉམ་དུ་བྲུབ་པོ། རྡོ་ནག་རྡེའུ་འབྲུ་དགུ་དང་དགྲ་བོ་བྲུབ་པོ། ཆུ་ནག་ཐིགས་པ་དགུ་དང་དགྲ་བོ་བྲུབ་པོ། གླང་མ་དུམ་བུ་དགུ་དང་དགྲ་བོ་བྲུབ་པོ། ཚ་སྒོག་གཡེར་མ་གསུམ་དང་དགྲ་བོ་བྲུབ་པོ།
བཙོད་མཚུར་རམ་པུ་གསུམ་དང་དགྲ་བོ་བྲུབ་པོ། རྟ་ཐོད་སྐྱ་བོའི་ནང་དུ་དགྲ་བོ་བྲུབ་པོ། ཕག་འགྲམ་རིང་པོའི་ནང་དུ་དགྲ་བོ་བྲུབ་པོ། ཁྱི་ནག་ཐོད་པའི་ནང་དུ་དགྲ་བོ་བྲུབ་པོ། ར་རྨིག་སྔོན་པོའི་ནང་དུ་དགྲ་བོ་ཐུབ་པོ།
ཨ་རྟ་རྨིག་སྒོར་མོའི་ནང་དུ་དགྲ་བོ་བྲུབ་པོ། ར་ནག་ཐོད་པའི་ནང་དུ་དགྲ་བོ་བསྟན་བཤིག་གདུག་པ་ཅན་ཐམས་ཅད་བྲུབ་པ་ཡིན་ནོ། །ཞེས་དང་། ཐལ་འཇིམ་གྱིས་བཅད་པ་ནི། འོ། ཉི་མ་ཕྱོགས་བཞི་མཚམས་བརྒྱད་
71



རོལ་བའི་རྡོ་རྗེའི་གསུང་འབུམ།
སྟེང་འོག་བར་གསུམ་དང་བཅས་པའི་དགྲ་རྐུན་ཇག་གསུམ་བསྟན་དགྲ་གདུག་པ་ཅན་ཐམས་ཅད་ཀྱི་ཁ་དུག་དང་ཐལ་འཛིམ་ནག་པོས་ཆོད་ཅིག །ཅེས་དང་། དམུ་ཁེབ་འགེབ་པ་ནི། འོ། སྔོན་ཚེ་ཡེ་སྨོན་རྒྱལ་པོའི་མགོ་
ཡི་དམུ་ཁེབ། དམ་རྗེ་རྩོལ་བའི་མགོ་ལ་བཀབ་པ་བཞིན་དུ། དགྲ་ཇག་ཆོམ་རྐུན་མགོ་ལ་མར་ཁོབ་ཅིག ཕོ་ལྷ་དུང་ཁྱུང་མགོ་ཡི་དམུ་ཁེབ། སོ་བ་བྱ་རོག་པོའི་མགོ་ལ་བཀབ་པ་བཞིན་དུ། དགྲ་ཇག་ཆོམ་རྐུན་མགོ་ལ་
མར་ཁོབ་ཅིག །རྒྱལ་བུ་མཐིང་ཀའི་མགོ་ཡི་དམུ་ཁེབ། ཐེལ་མོ་སྣ་ནག་མགོ་ལ་བཀབ་པ་བཞིན་དུ། དགྲ་ཇག་ཆོམ་རྐུན་མགོ་ལ་མར་ཁོབ་ཅིག །བདག་ཅག་རྣལ་འབྱོར་མགོ་ཡི་དམུ་ཁེབ། བསྟན་དགྲ་དམ་ཉམས་མགོ་
ལ་བཀབ་པ་བཞིན་དུ། དགྲ་ཇག་ཆོམ་རྐུན་མགོ་ལ་མར་ཁོབ་ཅིག །བུ་རྟ་ཆུང་གསུམ་མགོ་ཡི་དམུ་ཁེབ། ཁ་འགོང་གྲོགས་གཅོད་མགོ་ལ་བཀབ་པ་བཞིན་དུ། དགྲ་ཇག་ཆོམ་རྐུན་མགོ་ལ་མར་ཁོབ་ཅིག །རྒྱུ་སྦྱོར་སྦྱིན་
བདག་མགོ་ཡི་དམུ་ཁེབ། ཕྱོགས་བཞིའི་དགྲ་བགེགས་སྟེང་དུ་བཀབ་པ་བཞིན་དུ། དགྲ་ཇག་ཆོམ་རྐུན་མགོ་ལ་མར་ཁོབ་ཅིག །གཡང་ར་བ་སྒོ་བཞིའི་མགོ་ཡི་དམུ་ཁེབ། མདོ་ཁ་གྲོད་འདྲེའི་མགོ་ལ་བཀབ་པ་བཞིན་དུ།
དགྲ་ཇག་ཆོམ་རྐུན་མགོ་ལ་མར་ཁོབ་ཅིག །བསྟན་དགྲ་གདུན་པ་ཅན་རྣམས་ཀྱི་མགོ་ལ་དམུ་ཁེབ་ནག་པོ་དགུ་བརྩེགས་ཁོབ་ཅིག ། ཅེས་དང་། བཅིང་བ་ནི། འོ། འཆིང་བྱེད་ཀྱི་ཞགས་པ་དམར་ནག་འདི་ནི། ཉི་མ་
72



ལྟ་
ཀ ༄༅། །གསེར་གྱི་ཐག་པ་མ་ཡིན། ཟླ་བ་དུང་གི་ཐག་པ་མ་ཡིན། སྐར་མ་ཤེལ་གྱི་ཐག་པ་མ་ཡིན། ཤ་བོའི་རྒྱུ་སྐར་ལས་རྒྱལ་པའི་ཐག་པ་མ་ཡིན། གཡག་པོའི་ཀོ་བ་ལས་བྱས་པའི་ཐག་པ་མ་ཡིན། ལྷའི་ཐག་པ་མ་
ཡིན། ཀླུའི་ཐག་པ་མ་ཡིན། གཉན་གྱི་ཐག་པ་མ་ཡིན། ས་བདག་དང་མ་མོ་བདུད་བཙན་གྱི་ཐག་པ་མ་ཡིན། འཆི་བདག་གཤིན་རྗེ་དྲ་བ་དམར་ནག་གི་འཆོར་མེད་ཀྱི་ཐག་པ་ཡིན་པས། དམ་ཉམས་དགྲ་བོ་གདུག་པ་
ཅན་གྱི་ཡན་ལག་ཡར་ལ་ཆོངས་ཤིག །མན་ལག་མར་ལ་ཆོངས་ཤིག །གཟུགས་བྲང་ལ་སྦྱོར་ཅིག །རྩྭ་རིང་གཟུགས་ཀྱིས་རང་བཅིང་བ་མ་ཡིན། དགྲ་བོའི་རང་གཟུགས་ཀྱིས་རང་བཅིང་བ་ཡིན་ནོ། །ཞེས་དང་། ཁྱད་
མདའ་གདབ་པ་ནི། འོ། གནམ་ལྕགས་ངར་མ་ལས་གྲུབ་པའི་སྤྲུལ་བའི་བྱད་མདའ་ནག་པོ་རྣོ་ངར་འབར་བ་འདི་རྣམས། སྡང་བྱེད་ཀྱི་དགྲ། གནོད་བྱེད་ཀྱི་བགེགས། བསྟན་དགྲ་གདུག་པ་ཅན་རྣམས་ཀྱི་སྤྱི་བོའི་
གཙུག་ཏུ་བྱད་མདའ་ནག་པོ་ཐོག་མདའ་ལྟར་རྒྱོབ་ཅིག །སྙིང་གི་དབུས་སུ་བྱད་མདའ་ནག་པོ་དྲག་ཏུ་ཐོབ་ཅིག །ལུས་ཀྱི་དཀྱིལ་དུ་བྱད་མདའ་ནག་པོ་མེ་རྟག་གི་ཚ་ཚ་འཕྲོག་འདི་རྒྱོབ་ཅིག །ཡན་ལག་ལྔ་སོ་སོར་ཕྲོལ་
༥ ཅིག །ཕུང་པོ་ལྔ་དང་ཁྲོལ་ཅིག །སྐྱོབས་བྱེད་ཀྱི་ལྷ་དང་ཕྲོལ་ཅིག །ཕུངས་བྱེད་ཀྱི་བདུད་དང་སྤྱོད་ཅིག ། སྲོག་རྩ་དམར་པོ་རྦད་ཀྱིས་ཆོད་ཅིག །བསྟན་དགྲ་གདུག་པ་ཅན་རྣམས་ཀྱི་གློ་སྙིང་ཁུང་ནས་ཕྱུངས་ལ། དགྲ་
73



རོལ་བའི་རྡོ་རྗེའི་གསུང་འབུམ།
སྟེང་དུ་མཚོན་ཆ་སྣ་ཚོགས་ཀྱི་ཆར་ཆེན་པོ་དྲག་ཏུ་ཕོབ་ལ་ཐལ་བའི་རྡུལ་ཕྲན་བཞིན་དུ་བརླག་པའི་འཕྲིན་ལས་མཛོད་ཅིག །ཅེས་དང་། ཞལ་སྟབས་ནི། འོ། དཔལ་ཆེན་པོའི་བཀའ་ཉན། དཔལ་ལྡན་མགོན་པོ་ནག་པོ།
སྤྲུལ་བ་ཡང་སྤྲུལ་ལྷ་དམག་བྱེ་བ་དུང་ཕྱུར་གྱི་ཚོགས་དང་བཅས་པ་རྣམས་ཀྱིས། གནམ་ས་ལྟ་བུའི་ཞལ་སྒྲོ་གདོངས་ལ། དམ་ཉམས་བསྟན་དགྲ་གདུག་པ་ཅན་བསྒྲལ་བའི་ཤ་ཁྲག་རུས་པ་དོན་སྙིང་རྣམ་ལྔ་དང་བཅས་པ། ཟག་
པོད་བདུད་རྩིའི་རང་བཞིན་དུ་བྱིན་གྱིས་བརླབས་ལ། རི་རབ་བས་དཔངས་མཐོ་བ། རྒྱ་མཚོ་བས་གཏིང་ཟབ་པ། ས་གཞི་བས་རྒྱ་ཆེ་བ་འདི་རྣམས། འཇིགས་པའི་གད་རྒྱངས། རྔམས་པའི་ང་རོ། དྲག་པོའི་སྐུན་སྒྲ་དང་
བཅས་ཏེ་རྔམས་པར་གསོལ་ཅིག །དགྱེས་པར་བཞེས་ཤིག །མཉེས་ཤིང་ཚིམ་པར་རོལ་ཅིག །དམ་ཉམས་བསྟན་དགྲ་ཡོངས་ཀྱི་ཤ་ཁྲག་རུས་གསུམ་ལ་ཁ་རཾ་ཁཱ་ཧི། ཞེས་དང་།ཁྲམ་འདེབས་ན། འོ། ཉི་མ་ཕྱོགས་བཞི་
མཚམས་བརྒྱད་ཀྱི། དམག་སྣ་ཇག་སྣ་རྐུན་སྣ་ཐམས་ཅད་ཁྲིམས་ལ་ཐོབ་ཅིག །གྲི་ངོ་རྨས་ངོ་ན་ངོ་ཤི་ངོ་ཐམས་ཅད་ཁྲམ་ལ་ཐོབ་ཅིག ། ཟ་བའི་སྲི། ཕུངས་པའི་བདུད། ཡིད་ལ་དམིགས་པའི་དགྲ་བགེགས་ཐམས་ཅད་
ཁྲིམས་ལ་ཐོབ་ཅིག །འཆི་བདག་གཤིན་རྗེ་ནག་པོའི་ཁྲིམས་ལ་ཐོབ་ཅིག །དཀར་པོ་ལྷ། དམར་པོ་བཙན། ནག་པོ་བདུད་ལྷ་མ་སྲིན་དྲེགས་པ་སྡེ་བརྒྱད་དང་བཅས་པའི་ཁྲིམས་སྣ་ཐམས་ཅད། དམ་ཉམས་བསྟན་དགྲ་
74



I
དྲུག་
༄༅། །གདུག་ཅན་གྱི་ཐོག་ཏུ་བསྒྱུར་ཅིག །ཅེས་དང་། གཏད་པ་ནི། འོ། ཀླུ་བདུད་གདོལ་བ་ནག་པོ་ཁྱོད་ལ། དམ་ཉམས་བསྟན་པའི་དགྲ་བགེགས་གདུག་པ་ཅན་འདི་དག་གཏད་པ་ཡིན་པས། ཡན་ལག་ཐམས་
ཅད་འཆིངས་ཤིག ། ས་བདག་དབང་ཆེན་ཁྱོད་ལ། སྡང་དགྲ་གནོད་བྱེད་འདི་དག་གཏད་པ་ཡིན་པས། ཡན་ལག་ཐམས་ཅད་འཆིངས་ཤིག །བཀའ་ཡི་ལྷ་སྲིན་སྡེ་བརྒྱད་ཁྱེད་རྣམས་ལ། དམ་ཉམས་བསྟན་དགྲ་གདུག་
པ་ཅན་འདི་རྣམས་གཏད་པ་ཡིན་པས། ཞར་དུ་ཆུག་ཅིག །ཞ་རུ་ཆུག་ཅིག །སྨུགས་སུ་ཆུག་ཅིག །མནན་ནོ་རི་རབ་ཆེན་པོའི་འོག་ཏུ་ནོན་ཅིག །བསྒྱུར་རོ་རྒྱ་མཚོ་ཆེན་པོའི་གཏིང་དུ་བསྒྱུར་ཅིག །དགྲ་བགེགས་ཀྱི་མིང་
རུས་བྲིས་པ་འདི་ནི། ལྷ་སྲིན་སྡེ་བརྒྱད་ཁྱེད་རྣམས་ལ་གཏད་པ་ཡིན་པས། འཆོར་བར་མ་མཛད། མནན་པ་ཡིན་པས་སྟེང་དུ་ལྡང་བར་མ་མཛད། བཅད་པ་ཡིན་པས་སྐྱེ་བར་མ་མཛད། ནམ་ཡང་མ་ཤོར་མ་ལྡང་མ་སྐྱེ་
ཞིག །མ་ར་ཡ་ནན། སྟམ་བྷ་ཡ་ནན། ཞེས་དང་། ལམ་བསྟན་ནི། འོ། དེ་རིང་གཡག་རུ་གནོན་པའི་ས་ཕྱོགས་གང་དུ་སྲིད་ན། རྒྱ་ལམ་ཆེན་པོའི་བཞི་མདོར་དྲངས་སོ། །བདུད་རི་ནག་པོའི་མར་ཁབས། ལུང་གསུམ་གྱི
མདོ། རི་རབ་ཆེན་པོའི་ཁ་ཞབས། རྒྱ་མཚོ་ཆེན་པོའི་གཏིང་། མཆོད་རྟེན་བྱིན་རླབས་ཅན་གྱི་ཞབས་སུ། དགྲ་བོ་གནོན་པ་དེ་རུ་སྲིད་ན། བདུད་མི་ནག་པོ་ཀི་འདེབས། སྦྲུལ་ནག་དུག་ལྕེ་གཡུག་བྱེད་རྣམས་ཀྱིས།
75



རོལ་བའི་རྡོ་རྗེའི་གསུང་འབུམ།
གཡག་རུ་དགྲ་དང་བཅས་པ་དེ་ཤོག་ཟེར་ཞིང་། དགྲ་བགེགས་གདུག་པ་ཅན་རྣམས་དེ་རུ་ནོན་ཅིག །དགྲ་རྣམས་ཀོལ་ཅིག་མ་ལྡང་ཞིག །ཉི་མ་ཕྱོགས་བཞི་མཚམས་བརྒྱད་ཀྱི་མི་དཔའ་རྟ་མགྱོགས་མཁན་གྱི་དགྲ་བོ་
ལོག་པ་ཅན། གཡུལ་འབྱེད་ཅན། འབུལ་བ་ཅན། དགྲ་བོ་རྐུན་བྱེད་ཇག་བྱེད་བསྟན་དགྲ་གདུག་པ་ཅན་དེ་རྣམས་ཀྱི་ཐོག་ཏུ་གནམ་ས་ཁ་སྦུབ་པ་བཞིན་དུ་མར་ལ་ཐོངས་ཤིག །དེའི་སྟེང་དུ་གནམ་ལྕགས་ཀྱི་གཟེར་ཆེན
པོ་རྒྱོབ་ཅིག །དགྲ་བགེགས་བྱད་མ་གནོད་བྱེད་ཐམས་ཅད་མ་ར་ཡ་ནན། སྟམ་བྷ་ཡ་ནན། ཅེས་དང་། རྒྱལ་དབྱངས་དང་ཤིས་བརྗོད་ནི། འོ། དཔལ་ལྡན་མགོན་པོའི་ལྷ་ཚོགས་འཁོར་དང་བཅས་པའི་མཐུ་སྟོབས་བྱིན་
རླབས་ནུས་དཔལ་གྱིས། དགྲ་བགེགས་བདུད་སྡེ་དཔུང་ཚོགས་དང་བཅས་པ་ཕྱོགས་ཐམས་ཅད་ལས་རབ་ཏུ་ཕམ་པར་གྱུར་ཅིག །བདག་ཅག་དཔོན་སློབ་སྦྱིན་བདག་འཁོར་དང་བཅས་པ་ཕྱོགས་ཐམས་ཅད་ལས་ཤིན་
ཏུ་རྣམ་པར་རྒྱལ་བར་གྱུར་ཅིག །ཛ་ཡ་ཛ་ཡ། བི་ཛ་ཡ་བི་ཛ་ཡ། ལྷ་རྒྱལ་ལོ། །ཞེས་དང་། འོ། སྐྱབས་གནས་བླ་མ་མཆོག་གསུམ་བཀའ་སྡོད་དམ་ཅན་རྒྱ་མཚོའི་ཚོགས་དང་བཅས་པ་རྣམས་ཀྱིས། ཤིས་པ་བརྗོད་པའི་
བདེན་ཚིག་གི་གླུ་དབྱངས་སྒྲོགས་ཤིང་། མེ་ཏོག་སྣ་ཚོགས་པའི་ཆར་ཆེན་པོ་ཕབ་པས། བདག་ཅག་འཁོར་དང་བཅས་པ་ཐམས་ཅད་ལ། དགེ་མཚན་གྱི་དཔལ་རབ་ཏུ་འབར་ཞིང་། དུས་དང་གནས་སྐབས་ཀུན་ཏུ་ཆོས་
76



ཀ༄༅། ། སྲིད་ཀྱི་དཔལ་འབྱོར་ཟད་མི་ཤེས་ཤིང་གོང་ནས་གོང་དུ་འཕེལ་ཞིང་རྒྱས་ལ། བདེ་སྐྱིད་ཀྱི་དཔལ་ཕུན་སུམ་ཚོགས་པའི་སྐལ་བ་བཟང་པོར་སྤྱོད་པའི་བཀྲ་ཤིས་དམ་པ་དུས་ད་ལྟ་ཉིད་དུ་ཤོག་ཅིག །ཅེས་སོ།
བསྟན་སྲུང་དམ་ཅན་རྒྱ་མཚོའི་མཐུ་སྟོབས་ཀྱིས། །བསྟན་དགྲ་གདུག་ཅན་མ་ལུས་ཚར་བཅད་ནས། །བསྟན་འཛིན་སྐྱེས་བུ་འདུས་སྡེའི་ཞབས་པད་བརྟན། །བསྟན་པ་རིན་ཆེན་འཕེལ་ཞིང་རྒྱལ་གྱུར་ཅིག །༧ ཅེས་དགྲ་
བྲུབ་བྱེད་ཚེ་དམོད་པ་འདོར་ཚུལ་གནོད་བྱེད་དགྲ་སྡེ་འཇོམས་པའི་རྡོ་རྗེ་ཐོག་མདའ་རབ་འབར་ཞེས་བྱ་བ་འདི་ཡང་། དེང་དུས་ཀྱི་གཞོན་ཆུང་རྣམས་ཀྱིས་དམོད་པ་གཏོང་ཚེ་དགུན་གྱི་ཁུ་བྱུག་ལྟར་ངག་དམ་པོར་སྡོད་པ་རྣམས་ཀྱི་དོན་དུ། སྨྲ་བའི་སྒོ་གླེགས་འབྱེད་
ཕྱིར་བསྐུལ་བ་པོ་འགའི་ངོ་མ་ལྡོག་ཙམ་དུ། ཐ་ཤལ་བ་མི་བསྐྱོད་དྲེགས་པ་འདུལ་མཛད་དམ་རྡོ་རྗེ་གྲོ་ལོད་རྩལ་སོགས་མང་དུ་འབོད་པའི་དྲེད་པོ་རྨོངས་པ་སྙོམས་ལས་མཁན་ཡོངས་གྲགས་རོལ་མིང་པ་དེས་དགྲ་བྲུབ་ཀྱི་གཞུང་ཚིག་དང་ཆ་ཤས་མཐུན་པར་ཤར་
མར་བྲིས་པའོ། །དགེའོ། །
བདུན་བྱོན།
77
པོད།



8Z
རོལ་བའི་རྡོ་རྗེའི་གསུང་འབུམ།



༄༅། །རྒྱལ་བའི་བསྟན་སྲུང་རྒྱ་མཚོའི་ཚོགས་ལ་མཆོད་འཕྲིན་བྱ་ཚུལ་བསྟན་སྲུང་དབང་པོ་འཁོར་བཅས་དགྱེས་པའི་མཆོད་སྤྲིན་རོལ་མཚོ་ཞེས་བྱ་བ་བཞུགས་སོ། །
79



༄༅། །ན་མོ་གུ་རུ་བཛྲ་དྷ་ར་ཡ། འདིར་བསྟན་སྲུང་དམ་ཅན་རྒྱ་མཚོ་ལ་མཆོད་འཕྲིན་བྱ་བར་འདོད་པས་བསང་དང་གསེར་སྐྱེམས་མཆོད་གཏོར་སོགས་ཅི་རིགས་འདུ་བགྱིས་ལ།
ཨོཾ་ཨཱཧཱུཾ། ཧཱུཾ་རང་བཞིན་ཆོས་དབྱིངས་དག་པའི་ཕོ་བྲང་ནས། །དགྱེས་མཛད་རྡོ་རྗེ་འཇིགས་མཛད་མཁའ་སྤྱོད་དབང་། །གསང་བདག་རིག་བྱེད་སེང་གེའི་གདོང་ཅན་སོགས།
འཁོར་བཅས་འདིར་བྱོན་བསང་སྐྱེམས་མཆོད་གཏོར་བཞེས། །རྒྱལ་བསྟན་སྲུང་གཙོ་རྡོ་རྗེ་གུར་གྱི་མགོན། །སྔགས་སྲུང་དྲག་མོ་ནམ་གྲུ་རེ་མ་ཏི། །ཞིང་སྐྱོང་གདོང་བཞི་རྡོ་རྗེ་རབ་
བརྟན་ལ། །འཁོར་བཅས་འདིར་བྱོན་བསང་སྐྱེམས་མཆོད་གཏོར་བཞེས། །གནོད་སྦྱིན་ཡབ་ཡུམ་པུ་ཏྲ་མིང་སྲིང་དང་། །དུར་བདག་ཡབ་ཡུམ་དཔལ་ལྡན་དམག་ཟོར་རྒྱལ། །དཀར་
80
གཅིག་
རོལ་བའི་རྡོ་རྗེའི་གསུང་འབུམ།



གཉིས་
༄༅། །མོ་ཉི་ཟླ་བདུད་རྒྱལ་ཕུར་སྲུང་སོགས། །འཁོར་བཅས་འདིར་བྱོན་བསང་སྐྱེམས་མཆོད་གཏོར་བཞེས། །མྱུར་མཛད་མགོན་དང་མགོན་པོ་ཕྱག་བཞི་པ། །རྣམ་མང་ཐོས་
སྲས་ལས་གཤིན་ཕྱི་ནང་གསང་། །ཡིད་བཞིན་མགོན་པོ་གནོད་སྦྱིན་དབང་གི་མདོག །འཁོར་བཅས་འདིར་བྱོན་བསང་སྐྱེམས་མཆོད་གཏོར་བཞེས། །གནས་གསུམ་མཁའ་འགྲོ་རྨ་
རྒྱལ་སྦོམ་ར་དང་། །ཤ་ཟ་ཧོར་མོ་རྡོ་རྗེ་འབར་བ་རྩལ། །ཆོས་རྒྱལ་སྐུ་ལྔ་གནོས་སྦྱིན་ཙེའུ་དམར། །བསྲེ་ཡི་ཁྲབ་ཅན་མྱུར་མགྱོགས་རྐང་གཅིག་ཅན། །འཁོར་བཅས་འདིར་བྱོན་
བསང་སྐྱེམས་མཆོད་གཏོར་བཞེས། །ཨེ་ཀ་ཛ་ཊི་དམ་ཅན་རྡོ་རྗེ་ལག །གཟའ་བདུད་ཆེན་པོ་རྡོ་རྗེ་བདུད་འཇོམས་རྩལ། །འཕྲིན་ལས་རྡོ་རྗེ་བཛྲ་པུ་ཏྲི་སོགས། །འཁོར་བཅས་འདིར་
81
པོད།



རོལ་བའི་རྡོ་རྗེའི་གསུང་འབུམ།
བྱོན་བསང་སྐྱེམས་མཆོད་གཏོར་བཞེས། །འཛམ་གླིང་གཞི་བདག་སྤྱི་དང་ཁྱད་པར་དུ། །བོད་སྐྱོང་བརྟན་མ་ཡང་སྒོས་ས་ཕྱོགས་འདིའི། །ཡུལ་ལྷ་ས་བདག་གཞི་བདག་གནས་གྱི་བདག །འཁོར་བཅས་འདིར་བྱོན་
བསང་སྐྱེམས་མཆོད་གཏོར་བཞེས། །སངས་རྒྱས་བསྟན་སྲུང་རྣལ་འབྱོར་དགྲ་ལྷའི་ཚོགས། །འཁོར་དང་བཅས་ལ་ཕྱི་ནང་གསང་བ་ཡི། །མཆོད་སྤྲིན་རྒྱ་མཚོས་ནམ་མཁའི་ཁམས་བཀང་ནས། །གསོལ་ལོ་མཆོད་དོ་
བརྔན་ནོ་དགྱེས་པར་རོལ། །རྒྱལ་བའི་བསྟན་སྲུང་མཆོག་གསུམ་དབུ་འཕང་བསྟོད། །རྣལ་འབྱོར་དཔོན་སློབ་ཡོན་མཆོད་མི་ནོར་ཀུན། །སྲུང་ཞིང་སྐྱོང་ལ་མགོན་སྐྱབས་མི་གཡེལ་བར། །འགལ་རྐྱེན་ཀུན་སེལ་མཐུན་
རྐྱེན་ཡིད་བཞིན་སྒྲུབས། །ཁྱེད་རྣམས་མཆོད་ཅིང་གསོལ་བ་བཏབ་པའི་མཐུས། །བདག་སོགས་གང་དུ་གནས་པའི་ས་ཕྱོགས་དེར། །ནད་གདོན་དབུལ་ཕོངས་འཐབ་རྩོད་ཞི་བ་དང་། །ཆོས་དང་བཀྲ་ཤིས་འཕེལ་བར་
མཛད་དུ་གསོལ། །གང་ཞིག་ཡིད་ལ་དྲན་པ་ཙམ་གྱིས་ཀྱང་། །འདོད་པའི་དངོས་གྲུབ་སྟེར་བར་མཛད་པ་ཡི། །ཆོས་སྐྱོང་ཡིད་བཞིན་ནོར་བུ་ཁྱེད་རྣམས་ཀྱིས། །བདག་སོགས་བསམ་དོན་མ་ལུས་འགྲུབ་པར་མཛོད།
༧ ཅེས་རྒྱལ་བའི་བསྟན་སྲུང་རྒྱ་མཚོའི་ཚོགས་ལ་མཆོད་འཕྲིན་བྱ་ཚུལ་བསྟན་སྲུང་དབང་བོ་འཁོར་བཅས་དགྱེས་པའི་མཆོད་སྤྲིན་རོལ་མཚོ་ཞེས་བྱ་བ་འདི་ནི། དད་དམ་དགེ་བ་དགེ་སློང་ངག་དབང་དཔལ་ལྡན་ནས་ལྷ་རྫས་བཅས་འདི་འདྲ་ཞིག་དགོས་པར་
82



གསུམ་
༄༅། ། བསྐུལ་མ་བྱུང་བའི་གཡར་ཁྲལ་ཙམ་དུ། གྱི་ན་བ་ཤཱ་ས་ན་བྲི་ཏིའམ་རོལ་རྡོར་བས་ཤར་མར་སུག་ལས་བགྱིས་པ་དགེ །སརྦ་མངྒ་ལཾ།
༄༅། །རྡོ་རྗེའི་ཆོས་སྐྱོང་རྣམས་ལ་མཆོད་འཕྲིན་མདོར་བསྡུས་བྱ་ཚུལ་བདུད་དགྲའི་ཀླད་འགེམས་ཞེས་བྱ་བ་བཞུགས་སོ། །ཨོཾ་ཨཱཧཱུཾ། རྡོ་རྗེའི་འཆང་སོགས་བརྒྱུད་གསུམ་བླ་མ་ཡི། །བཀའ་རྟགས་རྡོ་རྗེའི་ཅོད་པན་གཙུག་
འཆང་བ། །འགྲོ་ཁམས་རྒྱ་མཚོའི་བདེ་སྐྱིད་སྤེལ་བ་ལ། །རྡོ་རྗེའི་སྲུང་མ་འདས་དང་མ་འདས་རིགས། །རང་སྣང་རྡོ་རྗེའི་རྫོང་ཆེན་སོ་སོ་ནས། །བསྟན་སྲུང་གཙོ་བོ་རྡོ་རྗེ་གུར་གྱི་མགོན། །འཁོར་འདས་ཡོངས་ཀྱི་རྗེ་མོ་
རལ་གཅིག་མ། །དཔལ་ལྡན་ལྷ་མོ་འདོད་ཁམས་དབང་ཕྱུག་ཡུམ། །ཞིང་སྐྱོང་དབང་པོ་གཉན་མགོན་ཞལ་བཞི་པ། །བསྟན་དགྲ་སྒྲོལ་མཛད་དམག་དང་ཟོར་གྱི་ལྷ། །ནོར་ལྷ་གནོད་སྦྱིན་དུར་ཁྲོད་ཡོངས་ཀྱི་བདག་
།རྒྱལ་ཆེན་རྣམ་མང་ཐོས་སྲས་ནོར་གྱི་ལྷ། །སྐྱེ་འགྲོའི་སྲོག་བདག་ཆེན་པོ་པེ་ཧ་ར། །དམ་ལོག་རྗེས་གཅོད་རྡོ་རྗེ་བདུད་འཇོམས་ཆེ། །ཞིང་བཅུའི་གཤེད་མ་གནོད་སྦྱིན་ཙེའུ་དམར། །ཉམས་པའི་སྲོག་ལེན་ཤ་ཟ་ཁ་མོ་ཆེ།
F །དབྱིངས་ཕྱུག་ཡུམ་ཆེན་སྔགས་སྲུང་ཨེ་ཀ་ཛ། །དགྲ་སྲོག་གཅོད་མཛད་གཟའ་བདུད་རཱ་ཧུ་ལ། །གདུག་ཅན་སྒྲོལ་ལ་ཆེས་དཔའ་རྡོ་རྗེ་ལག །དཀོར་ནོར་གཏེར་གྱི་མངའ་བདག་ལས་རབ་རྩལ། །དམ་ཉམས་ཚར་གཅོད་
83



རོལ་བའི་རྡོ་རྗེའི་གསུང་འབུམ།
བཛྲ་པུ་ཊི་སོགས། །བསྟེན་ཅིང་བསྒྲུབ་པའི་སྲུང་མ་དམ་ཚིག་ཅན། །འཁོར་དང་བཅས་པ་འདིར་བྱོན་དགྱེས་པར་བཞུགས། །ཏིང་འཛིན་སྔགས་དང་ཕྱག་རྒྱས་རབ་སྤེལ་བའི། །ཞི་དྲག་མཆོད་པ་རྣམ་མང་ དཀོར་ཆའི་
རིགས། །རྣོ་བའི་མཚོན་དང་སྲ་བའི་གོ་ཆའི་ཚོགས། །འདོད་ལྔའི་དཔལ་འཛིན་བསང་གསུར་སྤྲིན་ལྟར་གཏིབས། །བསྒྲལ་བའི་ཤ་རུས་དོན་སྙིང་རི་ལྟར་སྤུངས། ཁྲག་ཆེན་ཨགྷཾ་བཏུང་བ་མཚོ་ལྟར་འཁྱིལ། །སྨན་དང་
རཀྟ་དམར་ཆེན་གཏོར་མའི་ཚོགས། །ཕྱི་ནང་གསང་བསྒྲལ་བླ་མེད་མཆོད་པའི་སྤྲིན། །གནམ་ས་བར་སྣང་ཡོངས་སུ་ལེགས་བཀང་འདིས། །རྡོ་རྗེའི་ཆོས་སྐྱོང་སྤྲུལ་འཁོར་རྒྱ་མཚོར་བཅས། །གསོལ་མཆོད་བསྟོད་དོ་
ཐུགས་དམ་དགྱེས་བསྐང་ནས། །ཉམས་པ་ཀུན་བཤགས་འགལ་རྐྱེན་བར་ཆད་སོལ། །སངས་རྒྱས་བསྟན་སྲུང་བསྟན་འཛིན་ཞབས་པད་བརྟན། །ཡངས་པའི་ཁམས་ཀུན་ནད་མུག་འཁྲུགས་རྩོད་ཞི། །ཚེ་བསོད་དཔལ་
# འབྱོར་ལུང་རྟོགས་བསྟན་པ་སྤེལ། །འདོད་རྒུའི་ཕྱ་གཡང་མ་ལུས་ཆར་ལྟར་ཕོབས། །བསྟན་དང་འགྲོ་ལ་གནོད་ཅིང་འཚེ་བྱེད་པའི། །ཡིད་ལ་བརྣག་པའི་གདུག་ཅན་དགྲ་དང་བགེགས། །སྲུང་མ་གཉན་པོ་འཁོར་དང་
བཅས་རྣམས་ཀྱིས། །མཐུ་སྟོབས་རྡོ་རྗེས་ཐལ་བའི་རྡུལ་བཞིན་རློགས། །རྣལ་འབྱོར་ཡོན་མཆོད་མི་ནོར་ལོངས་སྤྱོད་བཅས། །བཅོལ་ལོ་གཏད་དོ་མགོན་སྐྱབས་དཔུང་གཉེན་དང་། །ཁ་འཛིན་གྲོགས་ལྡན་གཡེལ་བ་མི་
84



བཞི་
༄༅། །མཛད་པར། །བསམ་དོན་བདེ་བླག་ལྷུན་གྱིས་འགྲུབ་པར་མཛོད། །མདོར་ན་བྱང་ཆུབ་ལམ་བཟང་སྒྲུབ་པ་ལ། །ཕྱི་ནང་གསང་བའི་མཐུན་རྐྱེན་མཁོ་དགུའི་དཔལ། །དབྱར་གྱི་མཚོ་དང་ཡར་ངོའི་ཟླ་བ་བཞིན།
འཕེལ་ཞིང་རྒྱས་པའི་སྡོང་གྲོགས་དམ་པ་མཛོད། །༧ ཅེས་རྡོ་རྗེའི་ཆོས་སྐྱོང་རྣམས་ལ་མཆོད་འཕྲིན་མདོར་བསྡུས་བྱ་ཚུལ་བདུད་དགྲའི་ཀླད་འགེམས་ཞེས་བྱ་བ་འདི་ནི། རྒྱལ་རོང་ཁྲོ་སྐྱབས་ཡུལ་གྱི་གྲྭ་རིགས་བཙུན་པ་པདྨ་ཆོས་བཟང་ཉིད་ཀྱིས་བསྐུལ་
བཞེད་མ་ལྡོག་ཙམ་དུ། རྨོངས་རྟུལ་ཐ་ཤལ་སྙོམ་ལས་པ་མདོ་མེད་རྒན་པོ་ཝ་གཱིནྡྲའམ་རོལ་རྡོར་བས་དབེན་གནས་མཁའ་སྤྱོད་གླིང་ནས་མྱུར་བར་སུག་ལས་བགྱིས་པ་དགེ །སརྦ་མངྒ་ལཾ།
༄༅། །བསྟན་སྲུང་དམ་ཅན་རྒྱ་མཚོའི་ཚོགས་ལ་མཆོད་འཕྲིན་བྱ་ཚུལ་འཕྲིན་ལས་རྒྱ་མཚོའི་གཏེར་མཛོད་ཅེས་བྱ་བ་ཞུགས་སོ། །ཨོཾ་ཨཱཧཱུྃ། ཧཱུྃ། འོག་མིན་བསིལ་ཚལ་དུར་ཁྲོད་བརྒྱུད་ལ་སོགས། །གར་བཞུགས་རྡོ་རྗེའི་ཕོ་བྲང་
སོ་སོ་ནས། །བརྒྱུད་གསུམ་བླ་མའི་བཀའ་རྟགས་བཙུག་འཆང་བའི། །རྡོ་རྗེའི་ཆོས་སྐྱོང་དམ་ཅན་དམ་ཚིག་ཅན། །དཔལ་ལྡན་ནག་པོ་ཆེན་པོ་གུར་གྱི་མགོན། །དབྱིངས་ཀྱི་རྗེ་མོ་ཡུམ་ཆེན་རལ་གཅིག་མ། །འདོད་པའི་
ཁམས་ལ་དབང་བསྒྱུར་རེ་མ་ཏི། །བདུད་དགྲའི་སྟོབས་འཕྲོག་རྡོ་རྗེ་གདོང་བཞི་བ། །མ་བདུད་ཡོངས་ཀྱི་གཙོ་མོ་དམག་ཟོར་རྒྱལ། །གནོད་སྦྱིན་ཆེན་པོ་ཟངས་ཀྱི་བཀྱེ་ཅན། །ཞིང་སྐྱོང་ནོར་ལྷ་དཔལ་ལྡན་གསང་བའི་
85
པོད།



རོལ་བའི་རྡོ་རྗེའི་གསུང་འབུམ།
མགོན། །མྱུར་མཛད་ཡེ་ཤེས་མགོན་པོ་ཕྱག་དྲུག་པ། །རྒྱལ་པོ་ཆེན་པོ་རྣམ་མང་ཐོས་པའི་སྲས། །ལས་འབྲས་ཤན་འབྱེད་དམ་ཅན་ཆོས་ཀྱི་རྒྱལ། །དཀར་མོ་ཉི་ཟླ་སྟོང་གི་ཕྲེང་ཅན་མ། །དཔལ་ཆེན་བཀའ་སྟོད་ནག་པོ་
བདུད་ཀྱི་རྒྱལ། །ཕུར་བའི་སྲུང་མ་དམ་ཅན་བཅུ་གཉིས་ཚོགས། །དཀོན་ནོར་སྲོག་བདག་རྒྱལ་ཆེན་པེ་ཧ་ར། །གནོད་སྦྱིན་བཙན་རྒོད་འབར་བ་ཡང་ལེ་དེར། །ཆོས་ནོར་སྐྱོང་མཛད་གནོད་སྦྱིན་བསེ་ཁྲབ་ཅན། །སྤྱན་
གཟིགས་དྲག་པོ་ལྷ་མགོན་ཚོགས་ཀྱི་བདག །གསང་ཆེན་སྔགས་ཀྱི་སྲུང་མ་ཨེ་ཀ་ཛ། །དྲང་སྲོང་ཆེན་པོ་ཁྱབ་མཇུག་ར་ཧུ་ལ། །སྐྱེས་མཆོག་དམ་ཅན་རྡོ་རྗེ་ཐིག་ལེ་རྩལ། །དུར་ཁྲོད་བདག་མོ་ཤ་ཟ་ཁ་མོ་ཆེ། །དུས་བབ་
རྒྱལ་ཆེན་རྡོ་རྗེ་བདུད་འཇོམས་རྩལ། །རྡོ་རྗེ་རླུ་ཁྲིད་དུས་ཀྱི་དབང་མོ་ཆེ། །དཀོར་བདག་དགེ་བསྙེན་ལས་རབ་རྡོ་རྗེ་རྩལ། །བཀྲ་ཤིས་ཚེ་ཡི་དབང་ཕྱུག་མཆེད་ལྔ་སོགས། །རང་རང་འཁོར་ཚོགས་དམ་ཅན་རྒྱ་མཚོར་
བཅས། །རྣལ་འབྱོར་བདག་གིས་དད་དམ་འགྱུར་མེད་ངང་། །རྩེ་གཅིག་མོས་པའི་ཡིད་ཀྱིས་སྤྱན་འདྲེན་ན། །མ་ཐོགས་སྐད་ཅིག་ཉིད་ལ་འདིར་བྱོན་ལ། །དགྱེས་པའི་གར་གྱིས་རྟེན་ལ་བརྟེན་པར་བཞུགས། །དམ་ཚིག་
གཉན་ལས་མ་འདའ་སྲུང་མའི་ཚོགས། །ཏིང་འཛིན་སྔགས་དང་ཕྱག་རྒྱས་བྱིན་རླབས་པའི། །ཞི་དྲག་མཆོད་པ་སྤྱན་གཟིགས་གོ་མཚོན་རིགས། །ཉམས་པ་བསྒྲལ་བའི་ཤ་རུས་དོན་སྙིང་ཁྲག །ལྷུན་པོ་ལྟར་སྤུངས་རྒྱ་
86



༄༅། །མཚོ་ལྟ་བུར་འཁྱིལ། །སྨན་རཀ་གཏོར་མ་མཁོ་དགུ་ཡོ་བྱད་སོགས། །ཕྱི་ནང་གསང་བ་བླ་མེད་མཆོད་པའི་སྤྲིན། །གནམ་ས་བར་སྣང་མ་ལུས་ཡོངས་གང་འདིས། །རྡོ་རྗེའི་སྲུང་མ་དམ་ཅན་འཁོར་ཚོགས་
བཅས། །གསོལ་ལོ་མཆོད་དོ་ཐུགས་དམ་དགྱེས་པར་བསྐང་། །བཅས་དང་རང་བཞིན་འགལ་ཉམས་མ་ལུས་བཤགས། །མ་གཡེལ་རྡོ་རྗེའི་ཐ་ཚིག་དྲན་མཛོད་ལ། །ཕྱི་ནང་འགལ་རྐྱེན་མཚན་མ་དབྱིངས་སུ་བཟློག
སངས་རྒྱས་བསྟན་པ་གཉན་པོ་དགྱེས་པར་སྲུངས། །མཆོག་གསུམ་དབུ་འཕང་སྲིད་པའི་རྩེ་མོར་བསྟོད། །ལུང་རྟོགས་བསྟན་པའི་རྒྱལ་མཚན་ཕྱོགས་བཅུར་ཚུགས། །བསྟན་འཛིན་དམ་པའི་ཞབས་པད་ཡུན་དུ་བརྟན། །
དགེ་འདུན་སྡེ་འཕེལ་བཤད་སྒྲུབ་བྱ་བ་རྒྱས། །ཀུན་ཀྱང་འཕགས་པའི་ནོར་གྱིས་རྟག་ཏུ་ཕྱུག །རྣལ་འབྱོར་ཡོན་མཆོད་བསོད་ནམས་དཔལ་འབྱོར་འཕེལ། །ཡངས་པའི་ཁམས་ཀུན་ནད་མུག་འཁྲུགས་རྩོད་སོལ། །ནག་
ཕྱོགས་བདུད་དགྲའི་དཔུང་ཚོགས་ཆེམས་ལ་ཕོབས། །འགྲོ་བའི་བདེ་སྐྱིད་འཕྲལ་ཡུན་ཀུན་ཏུ་སྤེལ། །གང་བཅོལ་འཕྲིན་ལས་རབ་འབྱམས་རྟག་སྒྲུབས་ལ། །ཐོགས་མེད་འགྲུབ་པའི་སྡོང་གྲོགས་གཡེལ་མེད་མཛོད། །
# |༧ ཅེས་བསྟན་སྲུང་དམ་ཅན་རྒྱ་མཚོའི་ཚོགས་ལ་མཆོད་འཕྲིན་བྱ་ཚུལ་འཕྲིན་ལས་རྒྱ་མཚོའི་གཏེར་མཛོད་ཅེས་བྱ་བ་འདི་ཡང་། མཆོག་སྤྲུལ་པདྨ་འཕྲིན་ལས་རྣམ་རྒྱལ་དཔལ་བཟང་པོ་ནས་ཡང་ཡང་ནན་གྱིས་བསྐུལ་བཞེད་མ་ལྡོག་ཙམ་དུ། རྨོངས་རྟུལ་པདྨ་
87



རོལ་བའི་རྡོ་རྗེའི་གསུང་འབུམ།
རིག་འཛིན་རྡོ་རྗེའམ་རོལ་རྡོར་བས་འཕྲལ་དུ་དབེན་གནས་མཁའ་སྤྱོད་གླིང་ནས་སུག་ལས་བགྱིས་པ་དགེ །སརྦ་མངྒ་ལཾ།
༄༅། །སྲུང་མའི་མཆོད་འཕྲིན་བསྡུས་པ་བདེ་སྐྱིད་སྣང་བའི་དགའ་སྟོན་ཞེས་བྱ་བ་བཞུགས་སོ། །ན་མོ་གུ་རུ་བཛྲ་དྷ་ར་ཡ། མཆོད་འཕྲིན་བསྡུས་པ་འདོད་པས་བསང་ངམ་གསེར་སྐྱེམས་སམ་མཆོད་གཏོར་རམ་ཅི་འབྱོར་བའི་
མཆོད་པ་བཤམས་ལ་ཆབ་ཀྱིས་བྲན་ཏེ། ཨོཾ་ཨཱཧཱུཾ། ཞེས་འབྲུ་གསུམ་བརྗོད་པས་བྱིན་གྱིས་བརླབས་ཤིང་རྒྱ་ཆེར་སྤེལ། ཧཱུྃ༔ བདེ་ཆེན་འགྱུར་མེད་ཆོས་ཀྱི་དབྱིངས་ཉིད་ལས། །འགགས་མེད་རོལ་བ་གང་འདུལ་ཐབས་
ཀྱི་སྐུར། །ཡོངས་ཤར་སྒྱུ་འཕྲུལ་བཀོད་པ་འབྱམསཾ་སུ་ཀླས། །ཐུགས་རྗེ་བྱིན་རླབས་དངོས་གྲུབ་རྒྱ་མཚོའི་གཏེར། །རྩ་བརྒྱུད་བླ་མ་རྒྱལ་བ་ཞི་ཁྲོའི་ལྷ། །སྐྱབས་གནས་མཆོག་གསུམ་དཔའ་བོ་མཁའ་འགྲོའི་ཚོགས།
འཁོར་བཅས་འདིར་བྱོན་བསང་མཆོད་རྒྱ་མཚོ་བཞེས། །བྱིན་རླབས་མཆོག་ཐུན་དངོས་གྲུབ་གྲུ་ཆར་སྙིལ། །བསྟན་སྲུང་ཆེན་པོ་རྡོ་རྗེ་གུར་གྱི་མགོན། །ཡུམ་ཆེན་རལ་གཅིག་འདོད་ཁམས་དབང་བསྒྱུར་མ། །ཞིང་སྐྱོང་
གདོང་བཞི་དཔའ་བོ་དུར་ཁྲོད་བདག །གནོད་སྦྱིན་ཡབ་ཡུམ་པུ་ཏྲ་མིང་སྲིང་དང་། །དྲེགས་པ་ལྕམ་སྲིང་རྣམ་མང་ཐོས་པའི་སྲས། །དམ་ཅན་ཆོས་རྒྱལ་ཡེ་ཤེས་སྤྱན་ལྡན་རྣམས། །འཁོར་བཅས་འདིར་བྱོན་བསང་མཆོད་
88



དྲུག་
༄༅། །རྒྱ་མཚོ་བཞེས། །གང་བཅོལ་འཕྲིན་ལས་རབ་འབྱམས་ཐོགས་མེད་སྒྲུབས། །པེ་ཧར་ཙེའུ་དམར་གནོད་སྦྱིན་བསེ་ཁྲབ་ཅན། །ལེགས་ལྡན་སྔགས་སྲུང་གཟའ་རྒོད་རྡོ་རྗེ་ལག །མྱུར་མགྱོགས་ཤ་ཟ་ཧོར་མོ་
བདུད་འཇོམས་རྩལ། །བཛྲ་པུ་ཏྲ་ལས་རབ་རྡོ་རྗེ་སོགས། །སྤྲུལ་བ་ཡང་སྤྲུལ་བཀའ་ཉན་མངག་གཞུག་བྲན། །བསྟན་སྲུང་ཆེན་པོ་དྲེགས་པའི་སྡེ་དཔོན་ཚོགས། །འཁོར་བཅས་འདིར་བྱོན་བསང་མཆོད་རྒྱ་མཚོ་བཞེས། །
ཆོས་སྲིད་བསམ་དོན་མཐའ་དག་མྱུར་འགྲུབ་མཛོད། །གངས་ཅན་ཡུལ་ལྷ་བརྟན་མ་བཅུ་གཉིས་དང་། །མདོ་ཁམས་སྐྱོང་མཛད་རྨ་རྒྱལ་གཡུ་རྩེ་སོགས། །ཡུལ་འདིའི་ཟོ་དོར་ཀི་ལུང་འགྱིང་རི་སྨུག ། གཉན་ཆེན་བ་གམ་
དཔའ་བོ་གཟི་ལྡན་སྟེ། །ཉིན་སྲིབ་རི་བྲག་ལམ་འཕྲང་རྩི་ཤིང་ནགས། །ཆུ་མཚོ་ལ་གནས་དཀར་ཕྱོགས་དགེ་བསྙེན་ཚོགས། །འཁོར་བཅས་འདིར་བྱོན་བསང་མཆོད་རྒྱ་མཚོ་བཞེས། །རྣམ་དཀར་བྱ་བ་གེགས་མེད་ལྷུན་
འགྲུབ་མཛོད། །བླ་མ་ཡི་དམ་མཆོག་གསུམ་རྒྱ་མཚོ་དང་། །འཇིག་རྟེན་འདས་དང་མ་འདས་སྲུང་མའི་ཚོགས། །དཀར་ཕྱོགས་སྐྱོང་མཛད་དགེ་བསྙེན་ཐམས་ཅད་ལ། །རྩེ་གཅིག་མོས་པས་མཆོད་བསྟོད་བཅོལ་བའི་
F་ ལས། །རྒྱལ་བསྟན་སྤྱི་དང་བྱེ་བྲག་མ་ལུས་པ། །མི་ནུབ་ཕྱོགས་དུས་ཀུན་ཏུ་དར་ཞིང་རྒྱས། །དེ་འཛིན་སྐྱེས་མཆོག་རྣམས་ཀྱི་ཞབས་པད་བརྟན། །མཛད་འཕྲིན་ཡར་ངོའི་ཟླ་བཞིན་འཕེལ་བ་དང་། །ཡངས་པའི་ཁམས་
89



རོལ་བའི་རྡོ་རྗེའི་གསུང་འབུམ།
ཀུན་ནད་མུག་འཁྲུགས་རྩོད་ཞི། །དགེ་བཅུའི་ཁྲིམས་ལྡན་བདེ་སྐྱིད་ཕུན་སུམ་ཚོགས། །བདག་ཅག་དཔོན་སློབ་མི་ནོར་འཁོར་འབངས་བཅས། །ཉིན་མཚན་དུས་དྲུག་སྲུང་ཞིང་སྐྱོང་བ་དང་
། །ཆོས་དང་སྲིད་ཀྱི་བྱ་བ་
གང་བརྩམ་པ། །ཡིད་ལ་རེ་སྨོན་ཇི་བཞིན་འགྲུབ་པ་དང་
། །ལས་རླུང་སྙན་གྲགས་ཡར་ཟླ་ལྟར་རྒྱས་ཏེ། །བཀྲ་ཤིས་དགེ་ལེགས་འཕེལ་བའི་ཡོངས་ཁྱབ་མཛོད། །འདི་ལ་བསང་མཆོད་ཅེས་པའི་ཚབ་ཏུ་གསེར་སྐྱེམས་
དང་མཆོད་གཏོར་ཞེས་སྐབས་སུ་གང་བབ་བསྒྱུར་ཆོག་གོ། །༧ ཞེས་པའི་མཆོད་འཕྲིན་བསྡུས་པ་བདེ་སྐྱིད་སྣང་བའི་དགའ་སྟོན་ཞེས་བྱ་འདི་ནི། དད་ལྡན་ངག་དབང་དཔལ་འབྱོར་ནས་བསྐུར་ངོ་མ་ལྡོག་ཙམ་དུ། རྨོངས་པ་གྱི་ན་བ་རོལ་པའི་རྡོ་རྗེའི་
གང་ཤར་ཤར་མར་བྲིས་པ་ཡོངས་ལ་དགེ །མངྒ་ལཾ།
༄༅། །ཆོས་སྐྱོང་དམ་ཅན་རྒྱ་མཚོའི་ཚོགས་ཀྱི་གསོལ་བསྡུས་བཞུགས་སོ། །ན་མོ་གུ་རུ་བྷྱ༔ དེ་ལ་འདིར་མཆོད་གཏོར་བསྐང་རྫས་སོགས་འབྲུ་གསུམ་བརྗོད་པས་བྱིན་གྱིས་བརླབས་ཤིང་རྒྱ་ཆེར་སྤེལ་ལ། ཧཱུྃ་ཛ༔ རང་བཞིན་
ཆོས་དབྱིངས་དག་པའི་ཕོ་བྲང་དང་། །དཔལ་ལྡན་རྡོ་རྗེའི་རྫོང་ཆེན་སོ་སོ་ནས། །རྡོ་རྗེ་ནག་པོ་ཆེན་པོ་གུར་གྱི་མགོན། །ཞིང་སྐྱོང་ཡབ་ཡུམ་སྔགས་སྲུང་འདོད་ཁམས་དབང་། །གནོད་སྦྱིན་ཡབ་ཡུམ་པུ་ཏྲ་མིང་སྲིང་
90



བདུན་
ཀ༄༅། ། གསུམ། །དམག་ཟོར་རྒྱལ་མོ་རྣམ་སྲས་དུར་ཁྲོད་བདགཱ །པེ་ཧར་སྐུ་ལྔ་གནོད་སྦྱིན་ཙེའུ་དམར། །བསེ་ཡི་ཁྲབ་ཅན་མ་གཟའ་རྡོ་རྗེ་ལག །ཤ་ཟ་ཧོར་མོ་རྔ་ཞོན་སྤྱང་ཞོན་དང་། །བཛྲ་པུ་ཏྲི་བདུད་འཇོམས་ལས་
རབ་རྩལ། །རྨ་རྒྱལ་སྦོམ་ར་གཉན་ཆེན་གཡུ་རྩེ་རྒྱལ། །ཡུལ་གཞི་གནས་བདག་ཟོ་དོར་གཉན་པོ་སོགས། །མ་ལུས་སྤྱན་འདྲེན་ཐོགས་མེད་འདིར་བྱོན་ལ། །སྨན་རཀ་གཏོར་མ་ཕྱི་ནང་གསང་བ་ཡི། །རབ་འབྱམས་
མཆོད་པས་གནམ་ས་བར་སྣང་ཀུན། །ལེགས་བཀང་འབུལ་བཞེས་ཐུགས་དམ་དགྱེས་པར་བསྐང་། །སྐུ་གསུང་ཐུགས་འགལ་ཉེས་ཚོགས་བཟོད་པར་བཞེས། །འགལ་རྐྱེན་བར་ཆད་མཐའ་དག་དབྱིངས་སུ་སོལ། །
གནོད་བྱེད་དགྲ་བགེགས་དཔུང་བཅས་ཆམས་ལ་ཕོབ། །མཐུན་རྐྱེན་ཚེ་བསོད་དབྱར་གྱི་མཚོ་བཞིན་རྒྱས། །ཟས་ནོར་མཁོ་དགུའི་ལོངས་སྤྱོད་ཆར་ལྟར་འབེབས། །ཁ་རྗེ་རླུང་རྟ་ཡར་ཟླ་ལྟར་འཕེལ་ནས། །ཆོས་དང་
སྲིད་ཀྱི་བྱ་བ་གང་བརྩམ་པ། །ཡིད་ལ་བསམ་དགུ་ཐོགས་མེད་ལྷུན་འགྲུབ་མཛོད། ༧ ཅེས་པའི་གསོལ་བསྡུས་འདི་ཡང་མི་ཕྱེད་དད་པའི་ནོར་ལྡན་ཀཝ་ཏྲའི་མིང་ཅན་ནས་བསྐུལ་ངོ་ལྡོག་མིན་ཙམ་དུ། རྨོངས་པ་རོལ་རྡོར་བས་འཕྲལ་དུ་སུག་ལས་
# བགྱིས་པའོ། །དགེའོ། །
91



༄༅། །ཆོས་སྐྱོང་རཱ་ཧུ་ལ་འཁོར་བཅས་ལ་བསང་མཆོད་འབུལ་ཚུལ་བཞུགས། ཆོས་སྐྱོང་རཱ་ཧུ་ ལ་འཁོར་བཅས་ལ་བསང་མཆོད་འབུལ་བར་འདོད་ན། བསང་རྫས་རྣམས་བསངས་
ས་སྦྱངས་བྱས་ལ་ཇི་ལྟར་འདོད་པའི་མཐུན་
རྫས་སུ་བྱིན་གྱིས་བརླབས་པར་བསམ་ལ། ཧཱུྃ། པདྨའི་རིགས་མཆོག་པདྨ་དབང་ཆེན་གྱི། །ཐུགས་ལས་སྤྲུལ་བའི་བསྟན་སྲུང་དྲག་རྩལ་ཅན། །འཇིགས་པའི་གཟུགས་ཅན་ཁྱབ་འཇུག་རཱ་ཧུ་ལ། །རང་འདྲའི་གཟའ་
བརྒྱད་གདོང་མོ་མཆེད་བཞི་དང་། །སྡོང་ཟླ་ལྷ་སྲིན་སྡེ་བརྒྱད་འཁོར་དང་བཅས། །མ་ཐོགས་བསང་མཆོད་མགྲོན་དུ་གཤེགས་སུ་གསོལ། །སྔགས་དང་ཕྱག་རྒྱ་ཡེ་ཤེས་སྒྱུ་འཕྲུལ་ལས། །བསང་མཆོད་འདོད་རྒུར་འཆར་
བའི་མཐུན་རྫས་ཀྱིས། །ལྷ་ཆེན་ཁྱབ་འཇུག་བཟའ་བརྒྱད་གདོང་མོ་བཞི། །སྤྲུལ་བ་འཁོར་ཚོགས་དང་བཅས་མཉེས་གྱུར་ཅིག །བསང་ངོ་མཆོད་དོ་དགྱེས་ཤིང་རོལ་ནས་ཀྱང་། །རྩ་བརྒྱུད་བླ་མའི་བཀའ་དང་དམ་ཚིག་
བཞིན། །བསྟན་དང་བསྟན་འཛིན་སྲུང་ཞིང་སྐྱོང་བ་དང་། །བདག་ཅག་དཔོན་སློབ་ཡོན་མཆོད་འཁོར་བཅས་ལ། །མི་མཐུན་འགལ་རྐྱེན་དགྲ་བགེགས་བརླག་པར་མཛོད། །བསམ་དོན་ཆོས་བཞིན་འགྲུབ་པའི་བཀྲ་
ཤིས་སྩོལ། །༧ ཅེས་པ་འདི་ནི་དགེ་སློང་ངག་དབང་ཡོན་ཏན་གྱི་བཞེད་སྐོངས་སུ། ཀིརྟིའི་མིང་ཅན་གྱིས་ཉེ་བར་བྲིས་པའོ། །དགེ་ལེགས་སུ་གྱུར་ཅིག །སརྦ་མངྒ་ལཾ།
92
རོལ་བའི་རྡོ་རྗེའི་གསུང་འབུམ།



T!
བརྒྱུད་
༄༅། ། ༄༅། །སྐྱེས་བུ་ཆེན་པོ་དམ་ཅན་ནོར་བདག་མཆོད་འཕྲིན་གྱི་རིམ་པ་ཡིད་བཞིན་དོན་ཡོད་ཞགས་པ་ཞེས་བྱ་བ་བཞུགས་སོ། །ན་མོ་གུ་རུ་པདྨ་ཀ་ར་ཡ། རིག་འཛིན་ཡོངས་འདུས་མཚོ་སྐྱེས་ཐོད་ཕྲེང་རྩལ། །ཞི་ཁྲོ་ཡོངས་
འདུས་པདྨ་དབང་གི་རྒྱལ། །མཁའ་འགྲོ་ཡོངས་འདུས་བདེ་ཆེན་རྒྱལ་མོ་སོགས། །རྩ་གསུམ་ཡོངས་འདུས་མཚུངས་མེད་བླ་མར་འདུད། །བསྟན་སྲུང་དྲེགས་པའི་དབང་པོ་མཐུ་རྩལ་ཅན། །སྐྱེས་བུ་ཆེན་པོ་རྡོ་རྗེ་ལག་པ་
ཞེས། །འདོད་དགུའི་དངོས་གྲུབ་སྩོལ་མཛད་སྒྲུབ་པའི་ཐབས། །ཡིད་བཞིན་དོན་ཡོད་ཞགས་པ་འདི་ན་སྤེལ། །དེ་ལ་འདིར་དམ་ཅན་སྐྱེས་བུ་ཆེན་པོ་ལ་མཆོད་གཏོར་འབུལ་བར་འདོད་པས། གནས་ཁང་དྲག་པོའི་
མཚན་ཉིད་ལྡན་པ་ལ། སྨན་རཀ་གཏོར་མ་བསྐང་རྫས་མཆོད་རྫས་ཀྱི་རིགས་གང་དགོས་པ་ཕྱག་ལེན་ལྟར་ཚང་བར་འདུ་བྱས་ལ། རང་ཉིད་ཡི་དམ་ལྷའི་ང་རྒྱལ་དང་ལྡན་པས། ཨོཾ་ཨཱ༔ཧཱུྃ་ཧ་ཧོཧི༔ ཞེས་དཔའ་བོ་འབྲུ་
དྲུག་གི་སྔགས་རྒྱས་མཆོད་རྫས་རྣམས་བྱིན་གྱིས་བརླབས་ཤིང་རྒྱ་ཆེར་སྤེལ་ལ། ཧཱུྃ༔ ཆོས་རྣམས་རང་བཞིན་སྤྲོས་མཐའ་བྲལ་བའི་ཀློང་། །རང་གདེང་མ་འགགས་རྩལ་སྣང་ཆུ་ཟླའི་གར། །སྣ་ཚོགས་རོལ་བ་དབང་
#་ གཞུའི་ཚོན་ལྟར་བཀྲ། །ངོ་མཚར་ལྟད་མོ་ཡ་མཚན་ངོམ་པ་ལས། །རང་སྣང་ཁྲག་མཚོ་རྦ་རླབས་འཁྲུགས་པའི་དབུས། །འཇིགས་རུང་ཕ་ཝང་ལོང་བུའི་སྐུ་མཁར་ནང་། །བམ་རོ་གསར་རྙིང་བསྣོལ་མར་བརྩེགས་པའི་
93



རོལ་བའི་རྡོ་རྗེའི་གསུང་འབུམ།
ཁྲིར། །སྟོབས་ལྡན་རྩལ་ཆེན་གདོང་ལྔ་འབར་བའི་སྟེང་། །ཏྲི་ཡིག་དམར་པོའི་འོད་ཀྱིས་དགྲ་བགེགས་རྣམས། །ཚར་བཅད་ཚུར་འདུས་ཡོངས་སུ་གྱུར་པ་ལས། །དམ་ཅན་སྐྱེས་བུ་བཛྲ་ཐིག་ལེ་རྩལ། །སྐུ་མདོག་དམར་
ནག་རབ་ཁྲོས་འཇིགས་པའི་གཟུགས། །ཞལ་གདངས་མཆེ་གཙིགས་ལྗགས་དབང་གློག་ལྟར་འཁྱུག །སྤྱན་གསུམ་དམར་ཟླུམ་སྡང་མིག་ཕྱོགས་བཅུར་གཟིགས། །སྨྲ་ར་སྨིན་མ་དམར་སེར་མེ་ལྟར་འབར། །ཁྲོ་གཉེར་
རབ་འཁྲུགས་གཏུམ་དྲག་འཇིགས་ཤིང་རྔམས། །ཕྱག་གཡས་ཁམས་གསུམ་འགུགས་བྱེད་ལྕགས་ཀྱུ་དང་། །གཡོན་པ་ནོར་གྱི་ཆར་འབེབས་ནེའུ་ལེ་བསྣམས། །དབུ་ལ་སག་ཞུ་རྡོ་རྗེའི་ཏོག་ལྡན་དང༌། །སྐུ་ལ་ཟབ་བེར་
གསེར་མ་སུམ་བརྩེགས་མནབས། །སྟག་རལ་གཟིག་ཤུབ་དཔའ་བོའི་ཆས་ཀྱིས་བརྒྱན། །ཞབས་ལ་འཇའ་རིས་རབ་བཀྲའི་སག་ལྷམ་གསོལ། །བསྐལ་བ་འཇིགས་པའི་མེ་རླུང་ལྟར་འཁྲུགས་དབུས། །རྒྱལ་པོ་རོལ་
སྟབས་འགྱིང་བག་བརྗིད་པར་བཞུགས། །གསང་བའི་ཡུམ་མཆོག་ཀོང་བཙུན་སྨན་གཅིག་མ། །དམར་འཛུམ་སྒེག་མཛེས་དར་བེར་དཀར་པོ་གསོལ། །རིན་ཆེན་རྒྱན་སྤྲས་བདེ་བ་སྐྱེད་པའི་ཉམས། །ཚེ་མདའ་གཏེར་
བུམ་འཛིན་ཅིང་ཡབ་ལ་འཁྲིལ། །འཁོར་དུ་ནོར་ལྷ་གཏེར་བདག་རྒྱ་མཚོ་དང་། །སུམ་བརྒྱ་དྲུག་ཅུའི་སྤྲུལ་འཁོར་དཔག་ཡས་བཅས། །སྣང་སྟོང་དབྱེར་མེད་མངོན་སུམ་ལྟར་གསལ་བའི། །གནས་གསུམ་རྡོ་རྗེ་གསུམ་
94



དགུ་
ཀ ༄༅། ། གྱིས་མཚན་པར་གྱུར། །ཅེས་དང་། བདག་མདུན་ལྷ་ཡི་ཐུགས་སྲོག་ནས་འཕྲོས་པའི། །འོད་ཟེར་ལྕགས་ཀྱུ་ཞགས་པ་ལྟ་བུའི་ཚོགས། །དཔག་མེད་སྤྲོས་པས་འོག་མིན་ཞིང་ཁམས་དང་། །མ་ལ་ཡ་དང་ཕ་ཝང་
ལོང་བུ་སོགས། །གར་བཞུགས་རྡོ་རྗེའི་གནས་མཆོག་ཐམས་ཅད་ནས། །སྐྱེས་མཆོག་རྡོ་རྗེ་ལག་པ་འཁོར་ཚོགས་བཅས། །སྐད་ཅིག་ཉིད་ལ་གནས་འདིར་ས་མཱ་ཛཿ ཞེས་བརྗོད་ཅིང་བསམ་ལ། སྤྱན་འདྲེན་ནི། ཧཱི༔ སྐྱེ་
མེད་ཆོས་དབྱིངས་ངང་ལས་མ་གཡོས་ཀྱང་
། །འགགས་མེད་གཟུགས་སྐུའི་རོལ་བ་ཅིར་ཡང་བསྒྱུར། །བསྟན་པ་བསྲུང་དང་འགྲོ་ལ་ཕན་གདག་ཕྱིར། །ཐུགས་རྗེའི་ཐུགས་དམ་གཉན་པོ་ལེགས་དགོངས་ལ། །དམ་ཅན་
སྐྱེས་བུ་བཛྲ་ཐིག་ལེ་རྩལ། །བཀའ་འཁོར་སྤྲུལ་བ་ཡང་སྤྲུལ་དཔུང་ཚོགས་བཅས། །སྤྱན་འདྲེན་མཆོད་པའི་གནས་འདིར་སྐུ་
དེར་སྐད་ཅིག་ལ། །གློག་ལྟར་མྱུར་བའི་ཤུགས་ཀྱིས་གཤེགས་སུ་གསོལ། །བཛྲ་པཱ་དྷུ་ས་པཱ་རི་ཝ་ར་
བཛྲ་ས་མཱ་ཡ་ཛ་ཛ ཞེས་སྤྱན་དྲངས་ལ་བརྟན་བཞུགས་ནི། ཧཱུྃ༔ རིག་འཛིན་རྒྱལ་པོ་པདྨ་ཐོད་ཕྲེང་གི། །སྤྱན་སྔར་ཁས་བླང་བསྟན་དགྲ་སྒྲོལ་བ་དང་། །རྒྱལ་བསྟན་རིན་ཆེན་སྐྱོང་ཞིང་སྤེལ་བའི་ཕྱིར། །དམ་ཚིག་དབང་
་ གིས་དགྱེས་བཞིན་བརྟན་པར་བཞུགས། །བཛྲ་པཱ་དྷུ་ས་པཱ་རི་ཝ་ར་ཏིཥྛ་ལྡན། ས་མ་ཡ་རཀྵནྟུ། ཞེས་བཞུགས་སུ་གསོལ་ཞིང་དམ་ལ་བཞག །མཆོད་པ་འབུལ་བ་ནི། ཧཱུྃ༔ བདེ་སྟོང་ཏིང་འཛིན་འཕྲུལ་གྱི་རྣམ་རོལ་ལས།
95



རོལ་བའི་རྡོ་རྗེའི་གསུང་འབུམ།
སྨན་རཀ་གཏོར་མ་སྣ་ཚོགས་མཆོད་པའི་སྤྲིནཱ། །སྐྱེས་བུ་རྡོ་རྗེ་ལག་པ་འཁོར་བཅས་ལ། །བཞེད་དགུ་ཀུན་འབྱུང་མཆོད་པ་རྒྱ་ཆེན་འབུལ། །བཛྲ་པཱ་དྷུ་ས་པཱ་རི་ཝ་ར་པཉྩ་རཀྟ་བ་ལིཾ་ཏ་མ་ཧཱ་སརྦ་པཱུཙྪ་ཧོ༔ ཞེས་པས་
མཆོད་ལ། བསྟོད་ཅིང་འཕྲིན་ལས་བཅོལ་བ་ནི། ཧཱུྃ༔ དམ་ཅན་སྲུང་མ་བཛྲ་ཐིག་ལེ་རྩལ། །འདོད་དགུའི་དངོས་གྲུབ་ཆར་འབེབས་ནོར་གྱི་ལྷ། །ཁྱོད་ལ་བསྟོད་དོ་དམ་ཚིག་དྲན་མཛོད་ལ། །ཕྲིན་ལས་རྣམ་བཞི་གཡེལ་
བ་མེད་པར་མཛོད། །ཅེས་བསྟོད་ཅིང་བཅོལ་ལ། བཤགས་པ་ནི། ཧཱུྃ༔ ཆོས་རྣམ་རང་བཞིན་གཟོད་ནས་རྣམ་དག་ཀྱང་། །མ་རིག་དབང་གིས་ནོངས་པ་གང་བགྱིས་ཀུན། །བླ་མ་ཡི་དམ་དམ་ཅན་སྲུང་ཚོགས་ལ། །རང་
གནོང་འགྱོད་པས་བཤགས་སོ་བཟོད་པར་གསོལ། །ཡི་གེ་བརྒྱ་བའམ་སྙིང་པོ་བརྗོད་ལ།བསྐང་བ་ནི། ཧཱི མི་འགྱུར་བདེ་སྟོང་གཡོ་བ་མི་མངའ་ཡང་། །རྩལ་སྣང་རོལ་བ་ཅིར་ཡང་འཆར་བཟོད་པས། །ལྷ་ཡི་ལམ་
ཡངས་ཡོངས་སུ་ཁྱབ་པའི་རྒྱན། །བསྐང་བའི་རྫས་མཆོག་སྣ་ཚོགས་མཆོད་སྤྲིན་བཀྲམ། །ཞི་དྲག་མཆོད་ཡོན་ཉེར་སྤྱོད་རོལ་མོའི་ཚོགས། །བཀྲ་ཤིས་རྟགས་རྫས་རྒྱལ་སྲིད་འདོད་ཡོན་སྤྲིན། །རི་གླིང་རོལ་མཚོ་ལྕགས་
རི་ཉི་ཟླ་སྐར། །ལྷ་མིའི་འབྱོར་བ་སྤྱན་གཟིགས་གོ་མཚོན་རིགས། །དམ་རྫས་མཁར་ཐབས་བཤོས་བུ་རི་ལྟར་སྤུངས། །སྨན་རཀ་ཇ་ཆང་བཏུང་བ་མཚོ་ལྟར་འཁྱིལ། །ར་གསུར་སྤོས་ཀྱི་དུད་པ་སྤྲིན་ལྟར་གཏིབ། །ར་ཡི་
96



n
བཅུ་
༄༅། །རྣམ་ལྔ་ལྷུན་པོའི་གཏོས་ལས་བརྒལ། །དགའ་བཞིས་དགྱེས་བསྐྱེད་ཤེས་རབ་མུ་ཏྲ་འབུམ། །བདེ་ཆེན་གཱ་ཎ་ཙཀྲ་ཐབས་ཤེས་རྫས། །ཀུན་ནས་ཡོངས་དག་འགྱུར་མེད་དོན་དམ་གཤིས། །བླ་མ་ཡི་དམ་སྲུང་མ་
དབྱེར་མེད་ལ། །དད་གུས་ཡིད་ཆེས་ངེས་པ་ལེགས་རྙེད་སོགས། །ཕྱི་ནང་གསང་བ་ཡང་གསང་བླ་མེད་ཀྱི། །མཆོད་པའི་སྤྲིན་གྱིས་མཁའ་དབྱིངས་ཀུན་ཁྱབ་འདིས། །དམ་ཅན་ནོར་ལྷ་གཏེར་བདག་ཐུགས་དམ་བསྐང་། །
གསང་ཡུམ་ནོར་ལྷ་རྒྱ་མཚོའི་ཐུགས་དམ་བསྐང་། །འཁོར་ཚོགས་སྤྲུལ་བ་ཡང་སྤྲུལ་ཐུགས་དམ་བསྐང་། །སྡེ་བརྒྱད་དྲེགས་པའི་དཔུང་ཚོགས་ཐུགས་དམ་བསྐང་། །ཐུགས་དམ་བསྐང་ངོ་དངོས་གྲུབ་མ་ལུས་སྩོལ། །རྣལ་
འབྱོར་དཔོན་སློབ་རྒྱུ་སྦྱོར་སྦྱིན་བདག་བཅས། །མི་ནོར་ལོངས་སྤྱོད་འཁོར་འབངས་མངའ་ཐང་རྣམས། །སྲུང་མ་ཁྱོད་ལ་བཅོལ་ཞིང་གཉེར་དུ་གཏད། །ཆོས་སྲིད་དཔལ་འབྱོར་རྒྱས་པའི་སྡོང་གྲོགས་མཛོད། །ཅེས་དང་།
བསྡུ་ན། ཧཱུྃ༔ དམ་ཅན་ནོར་ལྷ་མཐུ་རྩལ་ཅན། །ཁྱོད་ལ་མཆོད་པའི་དམ་རྫས་ནི། །ར་གསུར་དབང་པོ་རྣམ་ལྔ་སོགས། །ཕྱི་ནང་གསང་བ་བླ་མེད་ཀྱི། །མཆོད་སྤྲིན་རྒྱ་མཚོ་འདི་བཞེས་ལ། །རྣལ་འབྱོར་འགལ་རྐྱེན་བར་
F་ ཆད་སོལ། །མཐུན་རྐྱེན་ཆོས་སྲིད་དཔའ་འབྱོར་སྤེལ། །གང་བཅོལ་འཕྲིན་ལས་གཡེལ་མེད་མཛོད། །ཅེས་བསྐང་བ་བྱས་མཐར། བཟློག་པ་ནི། ཧཱི ཨོ་རྒྱན་པདྨའི་བཀའ་ཉན་མཐུ་རྩལ་ཅན། །དམ་ཅན་བསྟན་སྲུང་
97



བཛྲ་ཐིག་ལེ་རྩལ། །འཁོར་ཚོགས་སྤྲུལ་བ་ཡང་སྤྲུལ་དྲེགས་པའི་དཔུང་། །མཐུ་རྩལ་རྨད་བྱུང་འཕྲིན་ལས་དུས་ལ་བབ། །དགྲ་བགེགས་བྱད་ཕུར་ཅོད་གཏོང་གནོད་པ་བཟློག །ཁ་སྨྲས་གླེང་རྩོད་མི་ཁ་བྲ་མཆུ་བཟློག །
དགྲ་ཇག་ཆོམ་རྐུན་གཅན་གཟན་འཚེ་བ་བཟློག །མཐའ་ཡི་དམག་དཔུང་དུས་ཀྱི་གཡོ་འཁྲུགས་བཟློག །བན་བོན་མུ་སྟེགས་རིག་སྔགས་གཏད་ཁྲམ་བཟློག །རྨི་ལམ་མཚན་ལྟས་བཀྲ་མི་ཤིས་པ་བཟློག ། ནད་རིམས་
གདོན་བགེགས་དུས་མིན་འཆི་བ་བཟློག །ལོ་ཟླ་ཞག་དུས་ཚེས་ཀྱི་གེགས་བདུད་བཟློག །ཆེ་ཆུང་ཕོ་མོ་དར་མའི་གེགས་སྲི་བཟློག །དགྲ་སྲི་གོད་སྲི་དམ་སྲི་བསྒྲུབ་སྲི་བཟློག །མདོར་ན་མི་འདོད་རྐྱེན་ངན་བར་ཆད་
བཟློག །བཟློག་བསྒྱུར་བཅོལ་བའི་འཕྲིན་ལས་གཡེལ་མེད་མཛོད། །ཆོས་སྲིད་འདོད་དོན་མ་ལུས་འབད་མེད་དུ། །ལྷུན་གྱིས་འགྲུབ་པའི་སྡོང་གྲོགས་དམ་པ་མཛོད། །ཅེས་པས་བཟློག་པ་བྱས་ལ།བཟླས་པ་བྱ་བ་ནི།
རང་གི་ཐུགས་སྲོག་ནས་འཕྲོས་འོད་ཟེར་གྱིས། །དམ་ཅན་ནོར་བདག་ཡབ་ཡུམ་ཐུགས་རྒྱུད་བསྐུལ། །དེ་ཡི་ཐུགས་སྲོག་འོད་ཀྱིས་འཁོར་རྣམས་བསྐུལ། །དེ་ལས་འོད་དང་ཕོ་ཉ་གྲངས་མེད་སྤྲོས། །ལྷ་ཀླུ་མི་དང་དྲང་
སྲོང་གནོད་སྦྱིན་ཚོགས། །དབང་མེད་རྒྱུད་བསྐུལ་ཚེ་བསོད་དཔལ་འབྱོར་ནོར། །སྲིད་གསུམ་ལོངས་སྤྱོད་བསྡུས་ནས་བདག་ལ་བསྟིམས། །རང་གནས་བང་མཛོད་ཡུལ་ལུང་མ་ལུས་པ། །འཛད་མེད་ལོངས་སྤྱོད་འབྱོར་
98
རོལ་བའི་རྡོ་རྗེའི་གསུང་འབུམ།



，
བཅུ་གཅིག་
༄༅། ། བས་ཡོངས་གང་གྱུར། །ཅེས་བརྗོད་ཅིང་བསམ་ལ། ཡི་དམ་གྱི་བསྙེན་པ་ཁ་ཤས་བརྗོད་པས་གོང་མནན་ལ། ཨོཾ་བཛྲ་པཱ་དྷུ་ས་མ་ཡ་རྡོ་རྗེ་འབར་བ། རཏྣ་སིདྡྷི་བསྡུས་བསྡུས། མ་ཧཱ་གྷ་ནི་སིདྷི་ཡཾ་དུ། བ་སུ་རཏྣ་
སིདྡྷི་འདོད་དགུའི་ལོངས་སྤྱོད་སརྦ་ཨ་ཀར་ཡ་ཛ་ཛ༔ བྷཱ་སུ་དྷ་ར་དྷ་ཎི་ཧཱུྃ་ཛ༔ རཏྣ་སིདྡྷི་ཧཱུྃ་ཛཿ ཞེས་བཟླ་ཞིང་། མཇུག་ཏུ་ཡིག་བརྒྱས་ལྷག་ཆད་བསྐང་ནས། གཏོར་མ་འབུལ་བ་ནི། ཧོ༔ བདག་འཛིན་རུ་ཏྲ་དགྲ་བགེགས་
དཔུང་ཚོགས་བཅས། །བདག་མེད་ཤེས་རབ་མཚོན་གྱིས་དབྱིངས་སུ་བསྒྲལ། །ཤ་རུས་དོན་སྙིང་གཏོར་མ་རི་ལྟར་སྤུངས། །ཟག་མེད་ཡེ་ཤེས་བདུད་རྩིའི་རང་བཞིན་གྱུར། །ཨོཾ་ཨཱ༔ཧཱུྃ་ཧ་ཧོཝཱཧཱི ཞེས་པས་བྱིན་གྱིས་
བརླབས་ལ། ཧོ། དམ་ཅན་ནོར་བདག་འཁོར་བཅས་ཀྱི། །ལྗགས་བཟང་འོད་ཀྱི་སྦུ་གུ་ཡིས། །གཏོར་མའི་བཅུད་རྣམས་མ་ལུས་པ། །དྲངས་ཏེ་གསོལ་བས་མཉེས་པར་གྱུར། །ཨོཾ་བཛྲ་པཱ་དྷུ་ས་པཱ་རི་ཝ་ར་ཨི་དམ་བ་ལིཾ་
ཏ་ཁ་ཁ་ཁཱ་ཧི་ཁཱ་ཧི། ཞེས་ལན་གསུམ་མམ་བདུན་གྱིས་ཕུལ་ལ། ཧོ། དམ་ཅན་ནོར་བདག་འཁོར་དང་བཅས་པ་ཁྱེད་རྣམས་ཀྱིས། མཆོད་སྤྲིན་གྱི་གཏོར་མ་རྒྱ་ཆེན་པོ་འདི་དགྱེས་བཞིན་དུ་བཞེས་ལ་སངས་རྒྱས་ཀྱི་
ལྟ བསྟན་པ་སྲུངས། དཀོན་མཆོག་གི་དབུ་འཕང་བསྟོད། དགེ་འདུན་གྱི་སྡེ་སྐྱོངས། བཤད་སྒྲུབ་ཀྱི་བསྟན་པ་སྤེལ། འཇིག་རྟེན་ཁམས་ཀྱི་རྒུད་པ་སོལ། འགྲོ་བའི་ཕན་བདེ་སྤེལ། རྣལ་འབྱོར་ཡོན་མཆོད་འཁོར་དང་
99
གྱི



རོལ་བའི་རྡོ་རྗེའི་གསུང་འབུམ།
བཅས་པའི་ཚེ་དང་བསོད་ནམས། དཔལ་དང་འབྱོར་བ། སྙན་པའི་གྲགས་པ། ལུང་དང་རྟོགས་པའི་ཡོན་ཏན་ཐམས་ཅད་གོང་ནས་གོང་དུ་འཕེལ་ཞིང་རྒྱས་པ་དང་། མདོར་ན་ཕྱི་ནང་གསང་བའི་འགལ་རྐྱེན་བར་ཆད་
ཐམས་ཅད་ཞི་ཞིང་། མཐུན་རྐྱེན་ཆོས་སྲིད་གང་བརྩམ་གྱི་བསམ་དོན་མཐའ་དག་འབད་མེད་ཡིད་བཞིན་དུ་འགྲུབ་པའི་འཕྲིན་ལས་རྒྱ་ཆེན་པོ་མཛོད་ཅིག །ཅེས་འདོད་དོན་བཅོལ་ལ། བསྟོད་པ་ནི། ཧཱུྃ༔ གང་ཐུགས་ཞི་
ལས་གཡོ་བ་མི་མངའ་ཡང་། །ཐུབ་བསྟན་བསྲུང་ཕྱིར་རབ་ཁྲོས་དྲག་ཤུལ་གཟུགས། །གཏུམ་རྔམས་འཇིགས་རུང་རྫུ་འཕྲུལ་སྟོབས་དང་ལྡན། །དམ་ཅན་རྡོ་རྗེ་ལག་པ་ཁྱོད་ལ་བསྟོད། །འདོད་དགུའི་འབྱོར་བ་རྣམ་མང་
ཐོས་སྲས་དང་། །མཚུངས་པའི་འགྲན་ཟླར་འོས་པ་ཁྱོད་གཅིག་པུ། །དམ་ཅན་ནོར་ལྷ་སྐྱེས་བུ་གཱཏེར་གྱི་བདག །ཕུན་ཚོགས་ནོར་གྱི་ཆར་འབེབས་ཁྱོད་ལ་བསྟོད། །ཁམས་གསུམ་སྲིད་པ་གསུམ་གྱི་ཆེ་དགུ་ཀུན། །ཕ་
ཎྞཾ ལྟར་བརྩེ་ཞིང་མ་ལྟར་ལེགས་པར་བྱམས། །སྲིང་ལྟར་དུང་ཞིང་བྲན་ལྟར་གུས་བྱེད་པའི། །ཀུན་གྱི་ཡིད་དབང་འགུགས་མཛད་ཁྱོད་ལ་བསྟོད། །དམ་ཉམས་བསྟན་དགྲ་ཡོངས་ཀྱི་སྲོག་གི་གཤེད། །བསྟན་འཛིན་བུ་སློབ་
སྐྱོང་བའི་མཐུ་སྟོབས་ཅན། །བཤད་སྒྲུབ་བྱ་བ་ཕྱོགས་བཅུར་སྤེལ་མཛད་ཅིང་། །མདོ་སྔགས་ཆོས་ཀྱི་སྲུང་མ་ཁྱོད་ལ་བསྟོད། །གཙུག་ལག་དཀོར་ནོར་སྲུང་བའི་གཉེར་ཁ་བ། །བཀའ་ཉན་སྤྲུལ་བ་ཡང་སྤྲུལ་དྲེགས་པའི་
100



བཅུ་གཉིས་
༄༅། ། འཁོར། །རྒྱལ་བསྟན་སྐྱོང་ལ་རབ་དགྱེས་དཔུང་གི་ཚོགས། །དམ་ཅན་འཁོར་དང་བཅས་པ་ཁྱེད་ལ་བསྟོད། །ཅེས་པས་བསྟོད། འཕྲིན་ལས་བཅོལ་བ་ནི། ཧཱུྃ༔ དམ་ཅན་སྐྱེས་བུ་ཆེན་པོ་འཁོར་དང་བཅས།
ཁྱེད་རྣམས་གསོལ་མཆོད་བསྟོད་ནས་བཅོལ་བའི་ལས། །སྔོན་ཚེ་པདྨ་ཀ་རའི་སྤྱན་སྔ་རུ། །རྒྱལ་བསྟན་རིན་ཆེན་སྐྱོང་བར་ཞལ་བཞེས་བཞིན། །དྲི་མེད་མདོ་སྔགས་བཤད་སྒྲུབ་བསྟན་པ་མཆོག །འཛིན་སྐྱོང་སྤེལ་བར་
མཛད་པའི་གྲུབ་པའི་མཐའ། །རིས་སུ་མ་ཆད་ཕྱོགས་སུ་མ་ལྷུང་བར། །ཐམས་ཅད་འཕེལ་ཞིང་རྒྱས་པའི་འཕྲིན་ལས་མཛོད། །བསྟན་འཛིན་རྐྱེས་བུ་རྣམས་ཀྱི་ཞབས་པད་བརྟན། །དགེ་འདུན་སྡེ་རྒྱས་ལུང་རྟོགས་
བསྟན་པ་འཕེལ། །ཡངས་པའི་ཁམས་ཀུན་ནད་མུག་འཁྲུགས་རྩོད་ཞི། །བཀྲ་ཤིས་དགེ་ལེགས་འཕེལ་བའི་འཕྲིན་ལས་མཛོད། །རྒྱལ་བའི་བསྟན་བཤིག་བླ་མའི་སྐུ་ཡི་དགྲ། །དགེ་འདུན་སྡེ་དཀྲུགས་བཤད་སྒྲུབ་བྱ་བ་
བསྣུབས། །འགྲོ་ལ་གནོད་ཅིང་འཚེ་བའི་ལས་བྱེད་པའི། །དམ་ཉམས་བསྟན་དགྲ་མ་ལུས་སྒྲོལ་བར་མཛོད། །མཐའ་དམག་གདུག་པའི་དཔུང་ཚོགས་ཆེམས་ལ་ཕོབ། །མི་འདོད་དུས་ངན་རྒུད་ཚོགས་དབྱིངས་སུ་སྐྱོད།
༼ མི་བསྲུན་ནག་པོའི་རྩ་ལག་སྡེ་བཅས་ཀུན། །མིང་བརྡའི་རྗེས་ཤུལ་ཙམ་ཡང་མེད་པར་མཛོད། །མདོར་ན་རྒྱལ་བསྟན་རིན་ཆེན་དར་ཞིང་རྒྱས། །དེ་མཐུས་འགྲོ་རྣམས་མ་ལུས་བདེ་ཞིང་སྐྱིད། །ཀུན་ཀྱང་དགེ་བཅུའི་
101



རོལ་བའི་རྡོ་རྗེའི་གསུང་འབུམ།
དཔལ་ལ་ལེགས་སྤྱོད་ནས། །དགེ་མཚན་ཤིས་རྒུས་ས་གསུམ་ཡོངས་ཁྱབ་མཛོད། །ཅེས་པ་འཕྲིན་ལས་བཅོལ། གཡང་འབོད་ནི། ཧཱི ཕུན་ཚོགས་དགོས་འདོད་ཆར་འབེབས་གཏེར་གྱི་བདག །དམ་ཅན་ནོར་ལྷའི་
འཕྲིན་ལས་མ་གཡེལ་བར། །རབ་འབྱམས་ཕྱོགས་བཅུའི་ཞིང་རྣམས་ཇི་སྙེད་ནས། །ལྷ་ཀླུ་མི་ཡི་ཚེ་བསོད་དཔལ་འབྱོར་གཡང་
། །བརྟན་གཡོ་སྣོད་བཅུད་འབྱུང་ལྔའི་དྭངས་མའི་བཅུད། །འཁོར་འདས་དགེ་མཚན་
ལེགས་ཚོགས་མ་ལུས་པ། །དེ་རིང་བཀྲ་ཤིས་གནས་འདིར་ཕྱ་གཡང་ཁུག །ཟས་ནོར་ལོངས་སྤྱོད་འབྱོར་བའི་དཔལ་རྒྱས་ཤོག །ཅེས་དང་། བསྐུལ་བ་ནི། ཧོ། གསོན་ཅིག་དགོངས་ཤིག་རྡོ་རྗེ་ལག །མ་གཡེལ་དྲག་པོའི་
ལས་མཛོད་ཅིག །དབང་ཆེན་རྟ་གདོང་བཞད་པ་དང་། །སློབ་དཔོན་པདྨ་ཐོད་ཕྲེང་རྩལ། །རིག་འཛིན་བརྒྱུད་པར་བཅས་པ་ཡི། །བཀའ་རྟགས་གཙུག་ཏུ་འཆང་མཛད་པའི། །དམ་ཅན་སྐྱེས་བུ་མཐུ་རྩལ་ཅནཱ། །ཐ་ཚིག་
གཉན་པོ་ད་དགོངས་ལ། །དགྲ་བགེགས་འདུལ་བའི་དུས་ལ་བབ། །དྲག་ཤུལ་ནུས་པའི་རྩལ་ཆེན་ཕྱུངས། །མཐུ་རྩལ་སྟོབས་ནུས་ཡོད་དམ་མེད། །མཐོང་བའི་ཆོས་སུ་མངོན་རྟགས་སྟོན། །བསྟེན་པའི་ཚེ་ན་རྒྱང་
མ་རིང་། །བོས་པའི་ཚེ་ན་སྙན་མ་སྲ། །གཡབ་བའི་ཚེ་ན་སྤྱན་མ་རྡུལ། །བསྐུལ་བའི་ཚེ་ན་བང་མ་བུལ། །ཆད་པའི་ཚེ་ན་མཐུ་མ་ཆུང་། །མངག་པའི་ཚེ་ན་ལས་མ་གཡེལ། །བསྐུལ་ལོ་རྦད་དོ་མཐུ་མ་ཆུང་
། །མཐུ་རྩལ་
102



བཅུ་གསུམ་
ཀ༄༅། །དབྱུང་བའི་དུས་ལ་བབ། །ཁྱོད་ནི་སྲུང་མ་མཐུ་སྟོབས་ཅན། །བདག་ནི་རྣལ་འབྱོར་དམ་ཚིག་ཅན། །བདག་གི་ཁྱོད་ཉིད་གསོལ་ཞིང་མཆོད། །ཁྱེད་ཀྱི་བདག་དོན་ལས་རྣམས་བསྒྲུབ། །དེ་རིང་གློ་བུར་འབོད་
པའི་དོན། །བདག་ནི་མ་ཉེས་མ་ལེན་བཞིན། །དོ་བསྡོ་ཕོད་བཙུགས་འགྲནཱ་བཙལ་ཞིང་། །ཁྱད་གསོད་བརྙས་སྨོད་སྨྲ་དབབ་ལ། །མ་ཟོས་བཞིན་དུ་བུ་ལོན་སྙོགས། །གཙུག་ལག་ཁང་དང་དགོན་གནས་གཏོར། །སྐུ་
གསུང་ཐུགས་ཀྱི་རྟེན་རྣམས་བཅོམ། །འདུ་བའི་སྒོ་འཕྲོག་བཅས་ཁྲིམས་བཤིགས། །སངས་རྒྱས་ཆོས་ཀྱི་བསྟན་པ་བསྣུབ། །དགེ་འདུན་འདུས་པའི་སྡེ་ཚོགས་དཀྲུགས། །གཤེ་ཞིང་སྐུར་འདེབས་བརྡེག་བརྡུང་བཙོག་
བཙན་གྱིས་རྒོལ་ཞིང་འཕྲོག་བཅོམ་བྱས། །སྐྱེ་འགྲོ་ཡོངས་ཀྱི་བདེ་སྐྱིད་བརླགས། །བླ་མའི་སྐུ་དགུ་བསྟན་པའི་དགྲ། །རྣལ་འབྱོར་སྒོས་དགྲ་གདུག་པ་ཅན། །བསམ་ངན་སྦྱོར་རྩུབ་བྱེད་པ་ཡི། །བདག་ལ་སྡང་བྱེད་དགྲ་
བྱུང་ན། །ཁྲག་ཆང་དཔའ་བའི་རྒྱུགས་སྐྱེམས་དང་། །ཤ་ཁྲག་དམར་གྱི་གཏོར་མ་འདི། །འབུལ་ལོ་སྟབས་སོ་རྔམས་པར་རོལ། །དགྲ་རྣམས་སྟེང་དུ་ཁྱི་ལྟར་རྦད། །གདུག་པའི་དགྲ་བོ་གང་ཡིན་པ། །དེ་དང་དེ་རྣམས་ངོ་
* མ་ནོར། །ཡེ་ཤེས་སྤྱན་ལྡན་མངོན་ཤེས་ཅན། །རྣལ་འབྱོར་བདག་ལ་ལྷ་མེད་ཟེར། །ལྷ་སྲུང་ཁྱེད་ལ་མཐུ་མེད་ཟེར། །དགྲ་ཡིས་ཁ་ཤོམ་ལག་ཤོམ་གྱིས། །ལྷ་མི་ཐམས་ཅད་ཁྱད་བསད་ན། །མཐུ་སྟོབས་རྫུ་འཕྲུལ་ཐོགས་
103



རོལ་བའི་རྡོ་རྗེའི་གསུང་འབུམ།
མེད་པ། །གནམ་ས་བར་སྣང་ཀུན་གང་བའི། །བྱ་སེང་ར་སྐྱེས་ཞོན་པའི་དམག །དྲག་ཤུལ་གཏུམ་པའི་དཔུང་ཚོགས་བཅས། །མ་གཡེལ་མ་འགྱང་མྱུར་བ་ཉིད། །དགྲ་སྟེང་ཆོས་ཤིག་ད་རྒྱུག་ལ། །དགྲ་བོའི་མིང་ནས་
འབོད་པར་གྱིས། །རྣལ་འབྱོར་འདི་ཡི་ལྷ་ཡིན་བྱོས། །དམ་ཉམས་བསྟན་དགྲ་གདུག་ཅན་གྱི། །ཚེ་དང་སྲོག་གི་གཤེད་དུ་ཕོབ། །དགྲ་ལ་ཆོ་འཕྲུལ་སྣ་ཚོགས་སྟོན། །ལྟས་ངན་ཐན་གྱི་ཆར་ཆེན་ཕོབ། །གནས་ཁང་རྨང་
ནས་གཡོ་ཞིང་དགུལ། །ཁྱིམ་ནང་མེ་སྟག་དུ་མས་ཁོངས། །ཧ་ཧའི་གད་རྒྱངས་མངོན་དུ་སྒྲོགས། །འཇིགས་པའི་རྐང་བྲོ་དྲག་ཏུ་བརྡུང་། །རྟ་ཕྱུགས་ནོར་ལ་གྱོང་གོད་ཐོངས། །ལོངས་སྤྱོད་འབྱོར་བས་གང་བ་སྟོངས། །
བཟའ་བཏུང་བཅུད་མེད་འགོང་པོ་ཆུག ། གང་བརྩམ་ལས་ལམ་ལོག་པར་གྱིས། །ཁ་རྗེ་བསོད་ནམས་ཟད་དུ་ཆུག །སྲུང་སྐྱོབ་བྱེད་པའི་ལྷ་དང་ཕྱེ། །ཉེས་ཕུང་སྦྱོར་བའི་བདུད་དང་སྤྱོད། །ནད་ཡམས་དལ་གྱིས་ཚང་
@ | ཆེན་ཆོས། །ཁྲག་ནད་རྒྱུ་གཟེར་དམར་བཤལ་ཐོངས། །སྨྱོ་འབོག་རྒྱལ་ནད་གཟའ་གྲིབ་ཕོབ། །ཀླུ་གཉན་མཛེ་ཕོལ་རྨ་འབྲས་ཐོབ། །ཚ་གྲང་འཐབ་པའི་ནད་ཀྱིས་གཟིར། །ཁོང་ཁྲག་དྲོད་མོ་སྐྱུགས་སུ་ཆུག །རོ་ལམ་
དམར་པོའི་ལམ་སྣ་ཕྱེ། །ངུ་འབོད་ཆོ་ངེས་རྒྱུན་མི་གཅོད། །བདུད་ཞགས་ནག་པོའི་ཡན་ལག་འཆོངོས། །འཆི་བདག་གཤིན་རྗེའི་ཁྲམ་ལ་ཐོབ། །ཀླད་པའི་དུང་མཚོ་ཞོ་ལྟར་དཀྲུགས། །མིག་འབྲས་ཁྲ་བོ་རྒྱུད་ནས་ཕུད།
104



བཅུ་བཞི་
༄༅། །།རོ་འཛིན་ལྐོག་མའི་འོག་ནས་ཕྱུངས། །གློ་སྙིང་དམར་པོ་ཁུངས་ནས་དྲོངས། །གནམ་གྱི་འཇུ་ཐག་དཀར་པོ་ཆོད། །ས་ཡི་རྟེན་ཕུར་ཁྲ་བོ་ཕྱུངས། །སྲོག་གི་སྒོང་རློན་བྲག་ལ་རྡོབ། །ཕོ་རྒྱུད་གྲི་ཁ་ནང་འཐབ་
བྱོས། །མོ་རྒྱུད་མངལ་ཁྲག་ཚང་ནས་སྐོམས། །ཆུང་རྒྱུད་ཡན་ལག་རལ་གྲིས་ཁྲོག །དར་མ་མཚོན་ཆས་གྲི་རུ་སོད། །དགྲ་སྲོག་གཅོད་ལ་དཔའ་མ་སྡུག །དགྲ་སྙིང་འབྱིན་ལ་རྩལ་ལ་ཞན། །ལས་འབྲས་འདི་ཕྱིར་ཁག་མ་
ཤན། །རྩ་བརྒྱུད་བླ་མའི་བཀའ་མ་བཅག །ཡི་དམ་ལྷ་ཡི་དམ་མ་རལ། །རྣལ་འབྱོར་བདག་གི་རེ་མ་གཅོད། །གསོལ་མཆོད་བྱས་པ་ཆུད་མ་གཟོན། །དགེ་འདུན་སྡེ་རྣམས་སུན་མ་དབྱུང་། །རྟགས་དང་མཚན་མ་མྱུར་ཏུ་
སྟོན། །དམ་ཉམས་གདུག་ཅན་དགྲ་རྣམས་ཀྱི། །སྲོག་རྩ་དམར་པོ་ཆད་ཀྱིས་ཆོད། །རྣམ་ཤེས་ཆོས་དབྱིངས་ཀློང་དུ་དྲོངས། །ཤ་ཁྲག་རུས་པའི་ཐང་མ་བརྡོལ། །ཁྲག་ཞག་དྲི་ཆུ་མཚོ་ལྟར་སྐྱིལ། །དོན་སྙིང་རྣམ་ལྔ་རི་ལྟར་
སྤུངས། །མཐུ་ལྡན་སྲུང་མའི་དམག་ཚོགས་ཀྱིས། །དྲོད་ལྡན་རླངས་པ་འཕྱུར་བ་ཡི། །དགྲ་ཤ་ཟ་བར་ཁམ་མ་ཆུང་། །དགྲ་ཁྲག་འཐུང་བར་རྩལ་མ་ཞན། །དགྲ་ནོར་བགོ་བཤར་ལས་མ་བུལ། །རང་བཞིན་འཆི་བ་ཀུན་
ལ་བདོག །ད་ལྟ་ཉིད་དུ་སྒྲོལ་ལ་ཤོག །མྱུར་ཞིང་རིང་བར་དགྲ་དཔུང་ཆོག །དགྲ་བོའི་སྐྱེ་རྒྱུད་རྩད་ནས་ཆོད། །བདུན་བརྒྱུད་རིགས་རྣམས་བརླག་པར་གྱིས། །མིང་བརྡའི་རྗེས་ཤུལ་མེད་པར་མཛོད། །དྲག་ཏུ་བསྐུལ་
105
པོད།



རོལ་བའི་རྡོ་རྗེའི་གསུང་འབུམ།
བའི་དོན་འབྲས་སྟོན། །གློ་སྙིང་དམར་པོ་ཁྱེར་ལ་ཤོག །མཐུ་རྩལ་རྨད་བྱུང་ཆེ་རྟགས་ངོམས། །དམ་ལས་མ་འདའ་དམ་ཚིག་ཅན། །བཅོལ་བའི་ལས་འདི་མ་འགྱང་བར། །གཡེལ་མེད་མྱུར་བར་ད་སྒྲུབས་ཤིག །བཛྲ་པཱ་
དྷུ་ས་པཱ་རི་ཝ་ར་དམ་ཉམས་དགྲ་བགེགས་དཔུང་ཚོགས་དང་བཅས་པའི་ཤ་ཁྲག་རུས་གསུམ་ལ་ཁ་རཾ་ཁཱ་ཧི། ཞེས་བསྐུལ་ལ། དེ་ནས་མངའ་གསོལ་ནི། ཧཱི འཇིག་རྟེན་དྲེགས་པའི་ཟོལ་བཞིན་རྡོ་རྗེ་ལག ། དོན་ལ་
འོག་མིན་རྣམ་པར་སྣང་མཛད་ཀྱི། །ཐུགས་ལས་སྤྲུལ་བའི་སྲུང་མ་མཐུ་བོ་ཆེ། །ངེས་དོན་བྱང་ཆུབ་ཆེན་པོར་མངའ་གསོལ་ལོ། །བྱིན་རླབས་གཏེར་མཛོད་རྩ་བརྒྱུད་བླ་མའི་ཚོགས། །དངོས་གྲུབ་མཆོག་སྩོལ་ཡི་དམ་ལྷ་
ཡི་ཚོགས། །འཕྲིན་ལས་སྒྲུབ་མཛད་མཁའ་འགྲོ་ཆོས་སྐྱོང་ཚོགས། །རྩ་གསུམ་ཡོངས་འདུས་ངོ་བོ་མངའ་གསོལ་ལོ། །རྣལ་འབྱོར་བདག་གི་བསྟེན་པའི་དགྲ་བླ་ཆེ། །སྒྲུབ་ན་སྙིང་ཉེ་མཆོད་ན་འདོད་དོན་སྒྲུབ། །བསྐུལ
ཀྟི ན་ལས་མྱུར་རྦད་ན་མཐུ་རྩལ་ཆེ། །བསྟན་སྲུང་ཡོངས་ཀྱི་དབང་པོར་མངའ་གསོལ་ལོ། །ཡིད་བཞིན་ནོར་དང་དཔག་བསམ་བུམ་བཟང་ལྟར། །འདོད་དགུའི་དངོས་གྲུབ་སྩོལ་ལ་ཐོགས་མེད་པ། །གང་བསམ་ཡིད་
བཞིན་འདོད་པ་འཇོ་བའི་དཔལ། །གནོད་སྦྱིན་ནོར་ལྷའི་རྒྱལ་པོར་མངའ་གསོལ་ལོ། །གང་ཞིག་ཡིད་ངོར་དྲན་པའི་མོད་ཉིད་ལ། །གང་འདོད་བསམ་པ་ཐམས་ཅད་ལྷུན་གྱིས་འགྲུབ། །གང་ལ་བཅོལ་བའི་ལས་ཀུན་
106
མི་



༄༅། ། གཡེལ་བར། །གང་བརྩམ་ཆོས་སྲིད་འབད་མེད་མྱུར་འགྲུབ་མཛོད། །ཅེས་དང་། ཧྲི༔ རྩ་གསུམ་སྤྱི་དཔལ་མཚོ་སྐྱེས་རྒྱལ་དབང་གི། །ཐ་ཚིག་ལ་གནས་དམ་ཅན་ནོར་ལྷའི་རྒྱལ། །རྣལ་འབྱོར་དཔོན་སློབ་
དགོན་གནས་སྦྱིན་བདག་བཅས། །སྲུང་མ་ཁྱོད་ལ་བཅོལ་ཞིང་གཉེར་དུ་གཏད། །ཉིན་མཚན་དུས་དྲུག་བྱ་ར་མེལ་ཚེ་སོགས། །སྲུང་སྐྱོབ་སྦ་བའི་འཕྲིན་ལས་མ་གཡེལ་བར། །ཆོས་སྲིད་དཔལ་འབྱོར་བསྟན་འགྲོའི་བྱ་
བ་ཀུན། །དར་ཞིང་རྒྱས་པར་མཛོད་ཅིག་སྲུང་མའི་ཚོགས། །ཞེས་བརྗོད་ལ། མཇུག་ཏུ་ཡིག་བརྒྱ་བཟོད་གསོལ་དང་། རྟེན་ཡོད་ན་བརྟན་བཞུགས་དང་མེད་ན་གཤེགས་གསོལ་བྱ་བ་སོགས་སྤྱི་འགྲོ་ལྟར་ལ། བསྔོ་སྨོན་
ཤིས་པ་བརྗོད་པས་མཐའ་བརྒྱན་པར་བྱའོ། །བསྟན་པའི་སྲུང་མ་ཐ་ཚིག་ཅན། །རྡོ་རྗེ་ལག་པ་མཆོད་པའི་ཐབས། །འདི་བྲིས་དགེ་བའི་འོད་སྟོང་གཟིས། །བསྟན་འགྲོར་ཕན་བདེའི་ཚལ་བཞད་ཤོག །༧ ཅེས་སྐྱེས་བུ་ཆེན་
པོ་དམ་ཅན་ནོར་བདག་མཆོད་འཕྲིན་གྱི་རིམ་པ་ཡིད་བཞིན་དོན་ཡོད་ཞགས་པ་ཞེས་བྱ་བ་འདི་ནི། དགེ་ལྡན་ལེགས་བཤད་གླིང་གི་བཤེས་གཉེན་དམ་པ་ལུང་རིགས་སྨྲ་བའི་དབང་པོ་བློ་བཟང་འཇམ་དབྱངས་མཚན་ཅན་ནས་ཡང་ཡང་བསྐུལ་བཞེད་མ་ལྡོག་ཙམ་དུ། ༧
#* རྨོངས་རྟུལ་གྱི་ན་བ་དབང་ཆེན་དགྱེས་པ་རྩལ་ལམ་རོལ་མིང་བས་གང་ཤར་དབེན་གནས་མཁའ་སྤྱོད་གླིང་ནས་ཤར་མར་སོགས་རྩེས་འདུ་བྱེད་བགྱིས་པའོ། །དགེའོ། །
107



80I
རོལ་བའི་རྡོ་རྗེའི་གསུང་འབུམ།



༄༅། །དཔའ་བོ་དུར་ཁྲོད་བདག་པོ་ཡབ་ཡུམ་ལ་བརྟེན་པའི་གཡང་འགུགས་བྱ་ཚུལ་ཕུན་ཚོགས་འདོད་དགུ་འབྱུང་བའི་བུམ་བཟང་སོགས་དུར་བདག་གི་སྐོར་བཞུགས་སོ། །
109



གཅིག་
རོལ་བའི་རྡོ་རྗེའི་གསུང་འབུམ།
༄༅། །ན་མོ་གུ་རུ་ཤྲཱི་ཙཀྲ་སམྦྷ་ར་ཡ། འདིར་དཔའ་བོ་དུར་ཁྲོད་བདག་པོ་ཡབ་ཡུམ་ལ་བརྟེན་པའི་གཡང་འགུགས་བྱ་བར་འདོད་པས། དགེ་སེམས་ཁྱད་པར་ཅན་གྱིས་རྩིས་ཟིན་
པར་བྱས་ནས། ཡི་དམ་ལྷའི་ང་རྒྱལ་དང་ལྡན་པའི་ངང་ནས་འདི་སྐད། ཀྱེ། ཕུན་ཚོགས་སྲིད་ཞིའི་སྐྱོབ་པ་བླ་ན་མེད། །གྲུབ་གཉིས་བྱིན་རླབས་དགོས་འདོད་འབྱུང་བའི་གཏེར།
མཆོག་གསུམ་ཀུན་འདུས་དཔལ་ལྡན་བླ་མ་ཡིས། །དགེ་མཚན་ཤིས་པ་འབུམ་གྱིས་ཆར་ཆེན་ཕོབས། །དཔལ་ལྡན་འ འཁོར་ལོ་སྡོམ་པའི་བཀའ་ཉན་པ། །ཕུལ་བྱུང་སྦྱིན་པའི་ཕར་ཕྱིན་
ཡོངས་རྫོགས་མཐུས། །འགྲོ་བའི་དབུལ་སེལ་ཡིད་བཞིན་ནོར་གྱི་ལྷར། །མཚན་གསོལ་མཐུ་ལྡན་མགོན་དཀར་ཡབ་ཡུམ་བསྟོད། །དྲི་མེད་ཤེལ་དཀར་རྡུལ་བརྩེགས་ལྷུན་པོ་ཟུང་།
110



གཉིས་
༄༅། །བསྐལ་མེའི་ཕུང་པོས་ཀུན་ནས་ཡོངས་བསྐོར་བཞིན། །བལྟ་བར་བཟོད་དཀའི་གཟི་བརྗིད་རབ་འབར་བ། །དཔའ་བོ་དུར་ཁྲོད་བདག་པོ་ཡབ་ཡུམ་བསྟོད། །ཁྱོད་མཚན་
ཐོས་དང་དྲན་པ་ཙམ་གྱིས་ཀྱང་། །ཡིད་བཞིན་ནོར་དང་དཔག་བསམ་ལྗོན་པ་ལྟར། །འདོད་དགུའི་དབྱིག་ནོར་ཆར་བཞིན་འབེབས་མཛད་པའི། །ནོར་བདག་ཡབ་ཡུམ་འཁོར་དང་
བཅས་ལ་བསྟོད། །བདག་གིས་རིང་ནས་ལྷ་ཁྱོད་བསྟེན་ཅིང་བསྒྲུབ། །གསོལ་མཆོད་བསྟོད་ནས་ལས་ལ་བསྐུལ་བགྱིད་ན། །མ་གཡེལ་མཐུ་སྟོབས་རྫུ་འཕྲུལ་དཔུང་བསྐྱེད་ལ།
དེང་འདིར་གཡང་གི་འཕྲིན་ལས་དུས་ལ་བབས། །བདག་ཉིད་ལྷར་གསལ་ཐུགས་ཀའི་འོད་ཟེར་གྱིས། །ནོར་བདག་ཡབ་ཡུམ་ཐུགས་རྒྱུད་བསྐུལ་བ་ལས། །ཕོ་ཉ་ལྕགས་ཀྱུ་ཞགས་
111
པོད།



པ་
རོལ་བའི་རྡོ་རྗེའི་གསུང་འབུམ།
པ་ཐོགས་པའི་ཚོགས། །སྟོང་གསུམ་རབ་འབྱམས་ཀུན་ཁྱབ་སྤྲོས་པ་ཡིས། །སྲིད་ཞིའི་དགེ་མཚན་ཇི་སྙེད་མ་ལུས་པ། །ཁབ་ལེན་རྡོ་ཡིས་ལྕགས་བཞིན་ཉེར་བསྡུས་ནས། །ཡུལ་ལུང་གནས་ཁང་བང་མཛོད་རྟེན་རྫས་
འདིར། །སྤྲིན་ལྟར་འཁྲིགས་ཤིང་ཆར་ལྟར་འབེབས་པར་མཛོད། །རྙེད་དཀའ་དལ་འབྱོར་རིན་ཆེན་རྟེན་བཟང་པོ། །རྒུད་མེད་གཟི་བརྗིད་ལང་ཚོའི་དཔལ་དང་ལྡནཾ། །རང་གཞན་དོན་གཉིས་བསྒྲུབ་ཕྱིར་བསྐལ་བརྒྱའི་
བར། །འཆི་མེད་ཚེ་དཔལ་མཆོག་གི་ཕྲུ་གཡང་ཁུག །མཚན་ལྡན་བཤེས་གཉེན་དམ་པའི་གངས་རི་ལས། །རྙོག་བྲལ་མདོ་སྔགས་གདམས་པའི་ཆུ་ཀླུང་བརྒྱུ། །ཅིར་ཡང་འཇོ་བ་བདག་བློ་ནོར་འཛིན་ལྟོར། །ཀུན་ནས་
ཡོངས་སུ་འཁྱིལ་བའི་ཕྱ་གཡང་ཁུག །ཕྱི་དང་ནང་གི་བར་དུ་གཅོད་བྱེད་བགེགས། །འཇིགས་ཆེན་བརྒྱད་ཟུང་མི་དང་མི་མིན་གྱིས། །བསམ་སྦྱོར་ལོག་པས་གནོད་འཚེ་ཉེས་པའི་རིགས། །ལྷག་མེད་དབྱིངས་སུ་ཞི་བའི་
ཕྱ་གཡང་ཁུག །འཚེ་བྲལ་བག་ཕེབས་ཉམས་དགའ་དབེན་པའི་གནས། །ལྟ་སྤྱོད་ཁྲིམས་གཙང་མཆེད་དང་ཆོས་མཐུན་གྱི། །འབྱོར་བ་རབ་རྒྱས་དམ་ཆོས་སྒྲུབ་པ་ལ། །མཐུན་པའི་རྐྱེན་ཀུན་མཛོམས་པའི་ཕྱ་གཡང་ཁུག །
རྣམ་མང་ཐོས་པའི་གསེར་གྱི་བུམ་བཟང་ཆེ། །ལེགས་པར་བསམ་པའི་བདུད་རྩིའི་རབ་བཀང་བ། །ཚུལ་བཞིན་བསྒོམ་པའི་དཔག་བསམ་ཁ་རྒྱན་ལ། །ཉམས་རྟོགས་འབྲས་བུས་བརྗིད་པའི་ཕྱ་གཡང་ཁུག །མཐའ་
112
ཟུ



!
གསུམ་
༄༅། །མེད་སྲིད་པའི་མཚོ་ལས་ངེས་པར་འབྱུང་། །ཚད་མེད་བྱང་ཆུབ་སེམས་ཀྱི་འོད་སྣང་ཅན། །དྲི་མེད་སྤྲོས་བ
ས་པ་ཀུན་ཟླུམ་ཡང་དག་ལྟ། །བརྗོད་མེད་གནས་ལུགས་ཟླ་བའི་ཕྱ་གཡང་ཁུག ། བསོད་ནམས་ཞིང་
མཆོག་རྒྱལ་བ་སྲས་དང་བཅས། །ཕུན་ཚོགས་མཆོད་པའི་བྱེ་བྲག་མཐའ་ཡས་ཤིང་། །ལུས་ཅན་དབུལ་ཞིང་ཕོ་
ཕོངས་པ་སེལ་བའི་ནོར། །མཆོད་སྦྱིན་ཆ་རྐྱེན་འཕེལ་བའི་ཕྱ་གཡང་ཁུག །སེམས་ཉིད་རང་བཞིན་དྭངས་
གསལ་མེ་ལོང་ངོར། །གློ་བུར་ཉེས་ལྟུང་གཡའ་ཡིས་གོས་པ་རྣམས། །སྟོབས་བཞི་འཇམ་མཉེན་དར་གྱིས་ཡོངས་ཕྱིས་ནས། །སྒྲིབ་ཚོགས་དྲི་མ་བྲལ་བའི་ཕྱ་གཡང་ཁུག །མཆོག་གསུམ་དབང་གི་རྒྱལ་པོ་གཙུག་ན་
འཆང་། །བསླབ་གསུམ་ཟབ་ཆེན་གོས་བཟང་བཀྲག་མདངས་འབར། །སྡོམ་གསུམ་ནོར་བུའི་རྒྱན་ཕྲེང་རབ་ཏུ་བཛེས། །ས་གསུམ་བླ་ན་མཐོ་བའི་ཕྱ་གཡང་ཁུག །སྨིན་བྱེད་དབང་བཞིའི་ཆུ་འཛིན་འཁྲིགས་པ་ལས། །
གྲོལ་བྱེད་རིམ་གཉིས་ཆར་གྱིས་རབ་བརླན་ནས། །ས་ལམ་ཡོངས་འདུའི་ལྗོན་པའི་སྐྱེད་ཚལ་དུ། །དོན་གཉིས་འབྲས་མཆོག་སྨིན་པའི་ཕྱ་གཡང་ཁུག །དགེ་ལེགས་ཡོན་ཏན་འདབ་སྟོང་རབ་བཞད་ཅིང་། །ཟབ་རྒྱས་
ཟླ་ གདམས་ངག་སྦྲང་རྩིའི་དགའ་སྟོན་ལ། །གུས་ལྡན་སྐལ་བཟང་དབང་རྣོན་རྐང་དྲུག་ཚོགས། །དཔག་ཡས་ངང་གིས་འདུ་བའི་ཕྱ་གཡང་ཁུག །བསྟན་འཛིན་དམ་པ་ངུར་སྨྲིག་སྡེ་ཚོགས་ལ། །ལོག་འཚོ་ཀུན་བྲལ་ཆོས་
113



རོལ་བའི་རྡོ་རྗེའི་གསུང་འབུམ།
མཐུན་བསྙེན་བཀུར་རྫས། །འདུ་བའི་སྒོ་དང་འཚོགས་ཆས་མཁོ་དགུའི་རིགས། །འཛད་མེད་ནམ་མཁའ་མཛོད་ཀྱི་ཕྱ་གཡང་ཁུག །རྨད་བྱུང་མཁྱེན་རབ་གསེར་ལྡན་ཁྱོན་ཡངས་པར། །རབ་འབྱམས་གཞུང་ལུགས་ཆུ་
གཏེར་འཁྱིལ་བ་ལ། །ཐེག་གསུམ་གདུལ་བྱ་གདེངས་ཅན་བྱེ་བའི་ཚོགས། །ཅི་དགར་ལོངས་སུ་སྤྱོད་པའི་ཕྱ་གཡང་ཁུག །ཁྱད་པར་སློབ་བཤད་རིན་ཆེན་དབང་གི་རྒྱལ། །དད་བརྩོན་རྣམ་དཔྱོད་རྒྱལ་མཚན་རྩེར་
མཆོད་ནས། །ལྷུན་གྲུབ་ཟབ་གསང་འདོད་དགུའི་ཆར་དབབ་པས། །སྐལ་བཟང་རེ་བ་སྐོང་བའི་ཕྱ་གཡང་ཁུག །འཆད་པའི་ཟེར་གྱིས་སྐལ་ལྡན་པད་ཚལ་བཞད། །རྩོད་པའི་གཟི་ཡིས་ལོག་སྨྲ་ཀུན་ཟུམ། །རྩོམ་པའི་
སྣང་བས་ཐུབ་བསྟན་གླིང་བཞིར་གསལ། །རྣམ་དཀར་ཆོས་ཀྱི་ཉི་མའི་ཕྱ་གཡང་ཁུག །ནམ་ཡང་ཆོས་བརྒྱད་དྲི་མས་མ་གོས་པར། །སྣ་ཚོགས་ཐབས་ཀྱིས་སྒོ་གསུམ་བྱ་བ་ཀུན། །བསྟན་འགྲོར་ཕན་བདེ་འབའ་ཞིག་
འབྱུང་བ་ཡི། །རླབས་ཆེན་དགེ་ཚོགས་རྒྱས་པའི་ཕྱ་གཡང་ཁུག །མངའ་ཐང་རྒྱ་མཚོའི་གོས་ཅན་ཁྱོན་ལྟར་རྒྱས། །གྲགས་སྙན་སྤྲིན་གྱི་རྔ་གསང་བཞིན་དུ་སྒྲོགས། །ལུང་རྟོགས་དབྱར་གྱི་དཔལ་མོ་ལྟ་བུར་འཕེལ། །
མཛད་འཕྲིན་མཁའ་བཞིན་ཁྱབ་པའི་ཕྱ་གཡང་ཁུག །མདོར་ན་ཆོས་སྲིད་བྱ་བ་མ་ལུས་པ། །ཐོག་མཐའ་བར་དུ་དགེ་ཞིང་ཤིས་པ་ཡི། །ལས་རྣམས་ཐོགས་མེད་ཡིད་ལ་སྨོན་པ་ལྟར། །འབད་མེད་ལྷུན་གྱིས་འགྲུབ་པའི་
114



ཀ ༄༅། ། ཕྱ་གཡང་ཁུག །དེ་ལྟར་རྒྱལ་ཀུན་ཕྲིན་ལས་གཅིག་བསྡུས་སྐུ། །རབ་དཀར་ནོར་གྱི་དབང་ཕྱུག་དུར་ཁྲོད་བདག །ཡབ་ཡུམ་བཀའ་འཁོར་རྒྱ་མཚོའི་ཚོགས་དང་བཅས། །རྣལ་འབྱོར་བདག་ལ་དགྱེས་བཞིན་
ཉེར་དགོངས་ལ། །ཁྱེད་རྣམས་ཧེ་རུ་ཀ་དཔལ་ཡབ་ཡུམ་དང་། །རྒྱལ་བ་གཉིས་པ་ཀུན་དགའ་རྒྱལ་མཚན་སོགས། །རྩ་བ་བརྒྱུད་པའི་བླ་མ་མཆོག་རྣམས་ཀྱི། །སྤྱན་སྔར་ཁས་བླང་དམ་ཚིག་དྲན་གྱིས་ལ། །ཞི་རྒྱས་
དབང་དྲག་རབ་འབྱམས་ཕྲིན་ལས་ཀྱི། །འཕྲལ་དང་ཡུན་གྱི་བསམ་པའི་དོན་མཐའ་དག །སྒྲུབ་ལ་རྣམ་ཀུན་གཡེལ་བ་མི་མཛད་པར། །སྐད་ཅིག་ཉིད་ལ་ཐོགས་པ་མེད་པར་མཛོད། །བསྟན་འགྲོ་སྤྱི་དང་ཁྱད་པར་ས་སྐྱ་
བའི། །བསྟན་འཛིན་རྣམས་ཀྱི་ཞབས་བརྟན་མཛད་འཕྲིན་རྒྱས། །བསྟན་ལ་སྲིད་ཞུའི་ཚོགས་རྣམས་ཚེ་བསོད་སྤེལ། །བསྟན་པ་དར་ཞིང་ཡུན་དུ་གནས་པར་མཛོད། །ཇི་ལྟར་དྲོད་གཤེར་འཛོམས་པའི་རྟེན་འབྱུང་ལས།
སྣ་ཚོགས་རྩི་སྨན་ལོ་འབྲས་སྨིན་པ་བཞིན། །གང་གི་འཕྲིན་ལས་འོད་དཀར་རོལ་རྩེད་བརྒྱས། །སྡེ་བཞིའི་ཆུ་གཏེར་ཆེས་ཆེར་རྒྱས་པར་མཛོད། །ཆོམ་རྐུན་གཅན་གཟན་འབྱུང་བཞིའི་གཡོ་འཁྲུགས་སོགས། །མི་བསྲུན་
ཟླ གདུག་པའི་དཔུང་ཚོགས་ཚར་བཅད་ནས། །བདེ་ལེགས་དབྱར་གྱི་ལང་ཚོ་དུས་རྟག་ཏུ། །ནམ་ཡང་མི་ཉམས་གོང་ནས་གོང་འཕེལ་མཛོད། །སྙིང་ནས་དད་གདུང་མོས་པ་བརྟན་པོ་ཡིས། །སྙན་པའི་དབྱངས་ཀྱིས་རྩེ་
115



རོལ་བའི་རྡོ་རྗེའི་གསུང་འབུམ།
གཅིག་གསོལ་བཏབས་པའི། །རེ་བའི་འབྲས་བུ་དུས་ལས་མི་ཡོལ་བར། །རིང་མིན་དེང་འདིར་འཕྲལ་དུ་མངོན་པར་མཛོད། །མཆོག་གསུམ་ནོར་ལྷའི་རྒྱལ་པོའི་བྱིན་རླབས་དང་། །ཆོས་ཉིད་རྣམ་པར་དག་པའི་བདེན་
པ་དང་། །ཆོས་ཅན་རྒྱུ་འབྲས་བསླུ་བ་མེད་པའི་མཐུས། །སྨོན་དོན་གེགས་མེད་ཡིད་བཞིན་འགྲུབ་པར་ཤོག ། ༧ ཅེས་དཔའ་བོ་དུར་ཁྲོད་བདག་པོ་ཡབ་ཡུམ་ལ་བརྟེན་པའི་གཡང་འགུགས་བྱ་ཚུལ་ཕུན་ཚོགས་འདོད་དགུ་འབྱུང་བའི་བུམ་
བཟང་ཞེས་བྱ་བ་འདི་ནི། ཐུབ་བསྟན་དགེ་འཕེལ་གླིང་གི་ཀུན་སྤུངས་འདུལ་བ་འཛིན་པ་བསྔགས་འོས་ཀྱི་ཡོན་ཏན་རིན་པོ་ཆེ་དུ་མས་ཐུགས་ཀྱི་བང་མཛོད་ཡོངས་སུ་གཏམས་པའི་ཐེག་པ་མཆོག་གི་དགེ་བའི་བཤེས་གཉེན་ཆེན་པོ་རྗེ་འཇམ་དབྱངས་ཉི་མ་དཔལ་
བཟང་པོའི་ཞལ་སྔ་ནས་ཀྱིས་བཀའ་སྩལ་གྱི་མེ་ཏོག་སྤྱི་བོར་ཕེབས་པ་གྱེན་དུ་མ་ལྡོག་ཙམ་དུ། གང་གི་སློབ་འབངས་ཡོངས་ཀྱི་ཐ་ཤལ་རྨོངས་རྟུལ་སྙོམ་ལས་མཁན་པོ་ཝ་གཱིནྡྲའམ་མིང་གཞན་རོལ་བའི་རྡོ་རྗེར་འབོད་པས་གང་དྲན་ཆལ་ཆོལ་ཉིད་དུ་སུག་ལས་
བགྱིས་པའོ། །འདིས་ཀྱང་བཤེས་གཉེན་མཆོག་གི་ཐུགས་ཀྱིས་བཞེད་དོན་མཐའ་དག་གེགས་མེད་ལྷུན་གྱིས་འགྲུབ་པའི་གྱུར་ཅིག །དགེའོ། །སརྦ་མངྒ་ལཾ།
༄༅། །དཔའ་བོ་དུར་བདག་ཡབ་ཡུམ་ལ་བརྟེན་པའི་གཡང་འགུགས་བྱ་ཚུལ་འདོད་དགུ་འབྱུང་བའི་དཔག་བསམ་ལྗོན་བཟང་ཞེས་བྱ་བ་བཞུགས་སོ། །ན་མོ་གུ་རུ་རཏྣ་ཏྲ་ཡ་ཡ། གཡང་འབོད་ནི། ཀྱེ། ཕྱ་ཁུ་ཡེ། དུས་གསུམ་རྒྱལ་
116



ལྟ་
ཀ༄༅། །བ་ཀུན་གྱི་ཡོན་ཏན་རྣམས། །གཅིག་བསྡུས་གནོད་སྦྱིན་ནོར་ལྷའི་སྐུར་ཤར་བ། །མགོན་དཀར་དུར་བདག་ཡབ་ཡུམ་བརྩེར་དགོངས་ལ། །དེ་རིང་ཕྱ་གཡང་འགུགས་པའི་འཕྲིན་ལས་མཛོད། །ལྷ་དབང་
རྣམས་ཀྱི་མཆི་མེད་ཟིལ་དངར་གཡང་། །ཀླུ་རྒྱལ་རྣམས་ཀྱི་ཡིད་བཞིན་ནོར་གཏེར་གཡང་
། །མི་བདག་རྣམས་ཀྱི་བསོད་ནམས་མངའ་ཐང་གཡང་། །མ་ལུས་འདིར་ཤོག་འདིར་འདུས་གཡང་དུ་བྱོན། །གནོད་སྦྱིན་
རྣམས་ཀྱི་མཐུ་སྟོབས་ནུས་དཔལ་གཡང་། །ལྷ་མིན་རྣམས་ཀྱི་དཔལ་རྩལ་རྟུལ་ཕོད་གཡང་
། །དྲང་སྲོང་རྣམས་ཀྱི་བདེན་ཚིག་སྨོན་ལམ་གཡང་། །མ་ལུས་འདིར་ཤོག་འདིར་འདུས་གཡང་དུ་བྱོན། །མཁས་པ་རྣམས་ཀྱི་
འཆད་རྩོད་རྩོམ་སྙན་གཡང་། །བཙུན་པ་རྣམས་ཀྱི་སྡོམ་གསུམ་བཅས་ཁྲིམས་གཡང་། གྲུབ་ཐོབ་རྣམས་ཀྱི་རིམ་གཉིས་རྣལ་འབྱོར་གཡང་
། །མ་ལུས་འདིར་ཤོག་འདིར་འདུས་གཡང་དུ་བྱོན། །བླ་མ་རྣམས་ཀྱི་མཁྱེན་
བརྩེ་ནུས་པའི་གཡང་། །སློབ་མ་རྣམས་ཀྱི་དད་གུས་དག་སྣང་གཡང་། །སྦྱིན་བདག་རྣམས་ཀྱི་གཏོང་ཕོད་འབྱོར་བའི་གཡང་། །མ་ལུས་འདིར་ཤོག་འདིར་འདུས་གཡང་དུ་བྱོན། །ཉན་རང་རྣམས་ཀྱི་རྣམ་བྱང་ཐར་པའི་
#* གཡང་། །བྱང་སེམས་རྣམས་ཀྱི་གཞན་ཕན་མཛད་འཕྲིན་གཡང་། །རྒྱལ་བ་རྣམས་ཀྱི་དོན་གཉིས་ལྷུན་གྲུབ་གཡང་། །མ་ལུས་འདིར་ཤོག་འདིར་འདུས་གཡང་དུ་བྱོན། །ཚེ་ཡི་ལྷ་ཚོགས་རྣམས་ཀྱི་འཆི་མེད་གཡང་། །
117



རོལ་བའི་རྡོ་རྗེའི་གསུང་འབུམ།
ཤེས་རབ་ལྷ་ཚོགས་རྣམས་ཀྱི་བློ་གྲོས་གཡང་། །དབང་གི་ལྷ་ཚོགས་རྣམས་ཀྱི་དབང་སྡུད་གཡང་། །མ་ལུས་འདིར་ཤོག་འདིར་འདུས་གཡང་དུ་བྱོན། །རིག་འཛིན་རྒྱ་མཚོའི་གསང་གསུམ་བྱིན་རླབས་གཡང་། །ཡི་དམ་
རྒྱ་མཚོའི་མཆོག་ཐུན་དངོས་གྲུབ་གཡང་། །མཁའ་འགྲོ་རྒྱ་མཚོའི་རབ་འབྱམས་འཕྲིན་ལས་གཡང་། །མ་ལུས་འདིར་ཤོག་འདིར་འདུས་གཡང་དུ་བྱོན། །ཕྱག་ན་རྡོ་རྗེ་གསང་སྔགས་རྒྱ་མཚོའི་གཡང་། །ཀུན་ཏུ་བཟང་
པོའི་མཆོད་པའི་སྤྲིན་གྱི་གཡང་། །རྒྱལ་མཚན་རྩེ་མོའི་ཕྱོགས་ལས་རྣམ་རྒྱལ་གཡང་། །མ་ལུས་འདིར་ཤོག་འདིར་འདུས་གཡང་དུ་བྱོན། །ཆོས་སྐྱོང་རྣམས་ཀྱི་མངོན་སྤྱོད་མཐུ་ཡི་གཡང་། །ནོར་ལྷ་རྣམས་ཀྱི་དཔལ་
འབྱོར་ལོངས་སྤྱོད་གཡང་
། །གཞི་བདག་རྣམས་ཀྱི་དཀར་ཕྱོགས་ལས་ཀྱི་གཡང་
། །མ་ལུས་འདིར་ཤོག་འདིར་འདུས་གཡང་དུ་བྱོན། །མདོར་ན་སྲིད་ཞིའི་ཁམས་ཀྱི་ལེགས་ཚོགས་ཀུན། །མ་ལུས་འོད་ལྔའི་རྣམ་པར་
མེར་གྱིས་འདུས། །གཡང་རྟེན་རྣམས་ལ་དབྱེར་མེད་རབ་ཐིམ་ནས། །འདོད་དགུ་ཀུན་འབྱུང་འཛད་མེད་གཏེར་དུ་གྱུར། །ཡིད་བཞིན་གཏེར་ཆེན་དམ་པ་འདི་ཉིད་ལས། །ཆོས་དང་སྲིད་ཀྱི་དཔལ་འབྱོར་ལེགས་པའི་
ཚོགས། །ཡང་ངོའི་ཟླ་དང་དབྱར་གྱི་མཚོ་བཞིན་འཕེལ། །མི་ཟད་ནམ་མཁའ་མཛོད་ལ་དབང་བསྒྱུར་ནས། །རྣལ་འབྱོར་དཔོན་སློབ་རྒྱུ་སྦྱོར་སྦྱིན་བདག་སོགས། །ས་གསུམ་ཡིད་ཅན་རྒྱ་མཚོ་མ་ལུས་པ། །ཆོས་སྲིད་
118



དྲུག་
༄༅། །དབུལ་ཕོངས་སྡུག་བསྔལ་ཀུན་ཞི་ནས། །ཕུན་ཚོགས་དོན་གཉིས་དཔལ་ལ་སྤྱོད་པར་ཤོག །༧ ཅེས་དཔའ་བོ་དུར་བདག་ཡབ་ཡུམ་ལ་བརྟེན་པའི་གཡང་འགུགས་བྱ་ཚུལ་འདོད་དགུ་འབྱུང་བའི་དཔག་བསམ་ལྗོན་བཟང་ཞེས་བྱ་བ་
འདིའང་ཉེ་གནས་བླ་སྤྲུལ་རྣམ་གཉིས་ཀྱིས་བཞེད་དོན་མཐའ་དག་འབད་མེད་ལྷུན་གྱིས་འགྲུབ་པས་ཕྱིར། ཐ་ཤལ་བ་རོལ་རྡོར་པས་གང་ཤར་བྲིས་པ་དགེ་ལེགས་མཆོག་ཏུ་རྒྱས་པར་གྱུར་ཅིག །དགེའོ། །
༄༅། །བདེ་མཆོག་རྣམ་སྤྲུལ་མགོན་དཀར་དུར་བདག་ཡབ་ཡུམ་གྱི་བསྐང་གསོལ་འཕྲིན་ལས་མྱུར་འགྲུབ་ཅེས་བྱ་བ་བཞུགས་སོ། །ན་མོ་གུ་རུ་ཤྲཱི་ཙཀྲ་སཾ་བྷ་ར་ཡ་བྷྱ༔ ཧཱུྃ། ཆོས་ཀྱི་དབྱིངས་དང་ཨོ་རྒྱན་མཁའ་འགྲོའི་གླིང་། །དུར་
ཁྲོད་བརྒྱད་སོགས་གར་བཞུགས་གནས་མཆོག་ནས། །ནོར་སྐྱོང་དུར་བདག་ཡབ་ཡུམ་སྤྲུལ་འཁོར་བཅས། །མ་ཐོགས་སྐད་ཅིག་ཉིད་ལ་གནས་འདིར་བྱོན། །རྣལ་འབྱོར་བདག་ལ་དགྱེས་པའི་གར་གྱིས་བཞུགས། །སྒོ་
གསུམ་གུས་པས་ཕྱག་འཚལ་མཆོད་ཚོགས་འབུལ། །ཆོས་རྣམ་རང་བཞིན་གདོད་ནས་རྣམ་དག་ཀྱང་། །མ་རྟོག་འཁྲུལ་བས་
ས་ལས་ངན་ཅི་བགྱིས་པ། །ལྷ་ཆེན་དུར་ཁྲོད་བདག་པོ་ཡབ་ཡུམ་ལ། །གནོང་འགྱོད་དྲག་པོས་
སྐུ་ སྙིང་ནས་མཐོལ་ཞིང་བཤགས། །བདེ་སྟོང་ཏིང་འཛིན་རོལ་བ་ལས་བྱུང་བའི། །ཆུ་གཉིས་ཉེར་སྤྱོད་རོལ་མོ་འདོད་ཡོན་ལྔ། །བཀྲ་ཤིས་རྟགས་རྫས་རྒྱལ་སྲིད་རིན་ཆེན་བདུན། །རི་གླིང་རོལ་མཚོ་ཉི་ཟླ་བུམ་པ་བཟང་།
119



རོལ་བའི་རྡོ་རྗེའི་གསུང་འབུམ།
།དཔག་བསམ་ཤིང་འབྲུ་འདོད་པ་འཇོ་བའི་བ། །གསེར་དངུལ་གོས་དར་གོ་མཚོན་སྤྱན་གཟིགས་ཚོགས། །ཇ་ཆང་གསེར་གཡུའི་སྐྱེམ་ཕུད་ཤ་ཁྲག་རུས། །བཟའ་བཅའ་བཏུང་བ་ཚོགས་ཀྱི་འཁོར་ལོ་དང་། །དམར་ཆེན་
གཏོར་མ་ཕྱི་ནང་གསང་བའི་རྟེན། །དངོས་བཤམས་ཡིད་ལས་སྤྲུལ་བའི་མཆོད་སྤྲིན་འདིས། །དུར་ཁྲོད་བདག་པོ་ཡབ་ཡུམ་ཐུགས་དམ་བསྐང་
། །སྤྲུལ་འཁོར་ཤ་ཟ་འབུམ་སྡེའི་ཐུགས་དམ་བསྐང་། །ཕྱི་ནང་གསང་བའི་
འགལ་རྐྱེན་ཀུན་ཞི་ཞིང་། །ཆོས་མཐུན་བསམ་པའི་དོན་ཀུན་ལྷུན་གྲུབ་མཛོད། །རབ་ཡངས་མཚན་ལྡན་བྷནྡྷ་འབར་བའི་ནང་། །ཞིང་བཅུ་བསྒྲལ་བའི་ཤ་ཁྲག་རུས་པའི་ཚོགས། །རི་ལྟར་སྤུངས་པའི་གཏོར་ཚོགས་འདི་
བཞེས་ལ། །རྣམ་བཞིའི་ཕྲིན་ལས་སྒྲུབ་ལ་གཡེལ་མེད་མཛོད། །དྲན་པ་ཙམ་གྱིས་འདོད་དགུ་ཆར་བཞིན་འབེབས། །གསོལ་བ་བཏབ་པས་བར་ཆད་གཡུལ་ལས་རྒྱལ། །གང་བཅོལ་ལས་རྣམས་མ་ལུས་ཐོགས་མེད་དུ། །སྒྲུབ་
མཛད་མགོན་དཀར་ཡབ་ཡུམ་ཁྱེད་ལ་བསྟོད། །ཀེ་ལ་ཤ་ཡི་ལྷུན་པོ་ལྟར་དཀར་སྐུ། །ཉིན་བྱེད་བྱེ་བའི་འོད་ཀྱིས་འཁྱུད་པ་བཞིན། །བཟོད་པར་དཀའ་བའི་གཟི་བརྗིད་རབ་འབར་བ། །ནོར་བདག་ཡབ་ཡུམ་འཁོར་དང་
བཅས་ལ་བསྟོད། །རྒྱལ་བསྟན་སྤྱི་དང་འཇམ་མགོན་ས་སྐྱ་པའི། །བསྟན་པ་དར་ཞིང་བསྟན་འཛིན་ཞབས་པད་བརྟན། །དགེ་འདུན་སྡེ་འཕེལ་ཐུགས་མཐུན་ཁྲིམས་གཙང་ཞིང་། །བཤད་སྒྲུབ་བྱ་བས་ཉིན་མཚན་འདའ་
120



བདུན་
ཀ༄༅། །བར་མཛོད། །རྣལ་འབྱོར་བདག་ཅག་མི་ནོར་འཁོར་བཅས་རྣམས། །གཞི་བྱེས་ལམ་གསུམ་གར་འགྲོ་གར་འདུག་ཀྱང་། །ཉིན་མཚན་དུས་ཀུན་མགོན་སྐྱབས་དཔུང་གཉེན་དང་། །བསྲུང་ཞིང་སྦ་བའི་འཕྲིན་
ལས་གཡེལ་མེད་མཛོད། །ཁ་སྨྲས་གླེང་རྩོད་གོད་ཁ་ནད་ཡམས་བཟློག །ཚེ་སྲོག་ལུས་དང་དབང་ཐང་རླུང་རྟ་སྤེལ། །དཔལ་འབྱོར་ལོངས་སྤྱོད་འདོད་དགུའི་ཁྱུ་གཡང་སྩོལ། །ཆོས་སྲིད་བསམ་དོན་མ་ལུས་འགྲུབ་པར་
མཛོད། །དགྲ་ཇག་ཆོམ་རྐུན་གཅན་གཟན་འཇིགས་པ་སོགས། །གློ་བུར་མི་འདོད་བར་ཆད་བྱུང་བའི་ཚེ། །སྲུང་མ་ཁྱོད་ཀྱི་མཐུ་སྟོབས་དཔུང་བསྐྱེད་ལ། །སྐད་ཅིག་ཉིད་ལ་བཟློག་ཅིང་བསྒྱུར་བར་མཛོད། །མདོར་ན་རྩ་
བརྒྱུད་རིག་འཛིན་བླ་མ་དང་། །དཔལ་ལྡན་འཁོར་ལོ་སྡོམ་པའི་སྤྱན་སྔ་རུ། །ཇི་ལྟར་ཁས་བླངས་དམ་ཚིག་དྲན་མཛོད་ལ། །གང་བཅོལ་ལས་ལ་མ་གཡེལ་སྲུང་མའི་ཚོགས། །གང་ཞིག་ཡིད་ལ་དྲན་པ་ཙམ་གྱིས་ཅིང་། །
འདོད་པའི་དངོས་གྲུབ་སྟེར་བ་མཛད་པ་ཡི། །ཆོས་སྐྱོང་ཡིད་བཞིན་ནོར་བུ་ཁྱེད་རྣམས་ཀྱིས། །བདག་སོགས་བསམ་དོན་མ་ལུས་འགྲུབ་པར་མཛོད། །
སོགས་བསམ་དོན་མ་ལུས་འགྲུབ་པར་མཛོད། །༧ ཅེས་བདེ་མཆོག་རྣམ་སྤྲུལ་མགོན་དཀར་དུར་བདག་ཡབ་ཡུམ་གྱི་བསྐང་
* གསོལ་འཕྲིན་ལས་མྱུར་འགྲུབ་ཅེས་བྱ་བ་འདི་ནི། དད་ལྡན་ངག་དབང་ཚུལ་ཁྲིམས་ཀྱིས་ནན་ཏན་ཆེན་པོས་བསྐུལ་ངོ་མ་བཟློག་ཙམ་དུ། རྨོངས་པ་ཤཱ་སའི་མིང་གིས་ཤར་མར་བྲིས་པ་དགེ་ཞིང་ཤིས་པར་གྱུར་ཅིག །སརྦ་མངྒ་ལཾ།
121



རོལ་བའི་རྡོ་རྗེའི་གསུང་འབུམ།
༄༅། །ཟབ་གསང་གཉན་གྱི་སྲུང་མ་དཔལ་ལྡན་དུར་ཁྲོད་བདག་པོ་ཡབ་ཡུམ་ལ་མཆོད་གཏོར་འབུལ་ཚུལ་དངོས་གྲུབ་འདོད་འཇོ་ཞེས་བྱ་བ་བཞུགས་སོ། །ན་མོ་གུ་རུ་ཤྲཱི་ཙཀྲ་སམྦྷ་ར་ཡ། འདིར་ཟབ་གསང་གཉན་གྱི་སྲུང་མ་
དཔལ་ལྡན་དུར་ཁྲོད་བདག་པོ་ཡབ་ཡུམ་ལ་མཆོད་གཏོར་འབུལ་བའི་ཚུལ་ནི། ཧཱུྃ་ཛ༔ ཨོ་རྒྱན་ཡུལ་དང་དུར་ཁྲོད་བརྒྱད་ལ་སོགས། །གར་བཞུགས་གནས་ནས་འཁོར་ལོ་སྡོམ་པ་ཡི། །རྣམ་སྤྲུལ་འཇིགས་རུང་དྲག་པོའི་
སྐུར་བཞེངས་པ། །ཐབས་མཆོག་བདེ་བ་ཆེན་པོ་དུར་ཁྲོད་བདག །ཤེས་རབ་ཡུམ་ཆེན་ཨེ་ཀ་ས་ར་མ། །བཀའ་སྡོད་འཇིག་རྟེན་འདས་དང་མ་འདས་ཀྱི། །མཁའ་འགྲོ་ཤ་ཟ་སྡེ་བརྒྱད་དཔུང་ཚོགས་བཅས། །དམ་ཚིག་
དབང་གིས་ཐོགས་མེད་འདིར་གཤེགས་ལ། །པདྨ་ཉི་ཟླ་དགྲ་བགེགས་རོ་ཡི་སྟེང་། །རབ་འབར་ཀེང་རུས་གཟུགས་ཅན་གཱར་སྟབས་ཀྱིས། །རྣལ་འབྱོར་བདག་ལ་བརྩེ་བས་ཉེར་དགོངས་ཏེ། །གང་བཅོལ་འཕྲིན་ལས་
བསྒྲུབ་ཕྱིར་བརྟན་པར་བཞུགས། །མདུན་དུ་ཏིང་འཛིན་སྔགས་རྒྱས་བྱིན་རླབས་པའི། །མཚན་ལྡན་བྷནྡྷ་འབར་བའི་སྣོད་ཀྱིས་མཆོག །རབ་ཡངས་སྟོང་གསུམ་ཁྱོན་ལས་བརྒལ་བའི་ནང་། །ངོ་བོ་བདེ་སྟོང་ཡེ་ཤེས་རང་
བཞིན་ལ། །རྣམ་པ་དགྲ་བགེགས་བསྒྲལ་བའི་ཤ་ཁྲག་རུས། །ཕུན་ཚོགས་རོ་བརྒྱ་ལྡན་པའི་ཞལ་ཟས་མཆོག །རི་དང་རྒྱ་མཚོ་ལྟ་བུ་གཏིང་ཟབ་ཅིང་། །རྒྱ་ཆེ་བརྗིད་ལྡན་དམར་ཆེན་གཏོར་མའི་ཚོགས། །དངོས་སུ་
122
s



བརྒྱད་
༡ ༄༅། ། འབྱོར་དང་ཡིད་ཀྱིས་རབ་སྤྲུལ་ནས། །འཛད་མེད་ནམ་མཁའ་མཛོད་ཀྱི་རང་བཞིན་གྱིས། །བསྟན་སྲུང་གསང་མགོན་ཡབ་ཡུམ་འཁོར་དང་བཅས། །སྐུ་གསུང་ཐུགས་ཀྱི་དགྱེས་པ་བསྐུང་ཕྱིར་འབུལ། །གཞན་
ཡང་ཁྱེད་ཐུགས་དགྱེས་བསྐྱེད་མཐུན་པའི་རྫས། །ཐོད་སྐམ་རྩིབ་རུས་ལས་བྱས་ཕོ་བྲང་ཆེ། །རྔམས་བརྗིད་རྒྱ་ཁྱོན་ནམ་མཁའི་མཐའ་ཀླས་པ། །སྟག་གཟིག་རྒྱལ་མཚན་ཙིཏྟ་འབར་བའི་ཏོག །ཞིང་ཆེན་བླ་བྲེ་རྒྱུ་རློན་ལྔ་
ལྡིའི་བརྒྱན། །ཤ་རུས་ཐོད་ཚལ་རོ་དུམ་གཅལ་དུ་བཀྲམ། །ཁྲག་ཞག་ཁུ་བ་ཀླད་མཁྲིས་འདམ་ལྟར་འབག །ཤིན་ཏུ་རུལ་ཞིང་མྱག་བའི་དྲི་བསུང་མཐུལ། །རོ་ལངས་རྒྱུག་མཆོང་མགོ་རློན་ཀི་ཅོ་སྒྲོགས། །དུར་བྱ་རྒོད་
གླག་ཁྲ་འུག་འཕུར་ལྡིང་གཡོ། །ཧ་ཧའི་གད་རྒྱངས་ཕོ་སྒྲ་ཆེར་སྒྲོགས་པའི། །གཏུམ་དྲག་ཉམས་རྒྱས་འབར་བའི་དུར་ཁྲོད་གནས། །ཞི་དྲག་ཉེར་སྤྱོད་རོལ་མོ་འདོད་ལྔའི་དཔལ། །རྒྱལ་སྲིད་བདུན་དང་ཉེ་བའི་རིན་ཆེན་
བདུན། །བཀྲ་ཤིས་རྟགས་བརྒྱད་དཔལ་གྱི་རྫས་མཆོག་བརྒྱད། །ལྷུན་པོ་གླིང་བཞི་ཉི་ཟླ་རོལ་མཚོ་རི། །ལྷ་མིའི་འབྱོར་བ་གཏེར་བུམ་འདོད་འཇོའི་བ། །སྨན་རཀ་དམ་རྫས་ཇ་ཆང་གསེར་གཡུའི་སྐྱེམས། །རྟ་གཡག་ར་
# ལུག་བྱ་ཁྱི་དཀར་པོའི་རིགས། །ཤ་རྒྱས་སྤུ་སྡུག་སྣ་ཚོགས་དར་གྱིས་སྤྲས། །འཇིགས་རུང་ཁ་གདང་མཆེ་གཙིགས་ངར་འབྱིན་པའི། །སྟག་གཟིག་དོམ་དྲེད་འཕར་སྤྱང་གཅན་གཟན་ཚོགས། །སྣ་ཚོགས་གོས་བཟང་རིན་
123



རོལ་བའི་རྡོ་རྗེའི་གསུང་འབུམ།
ཆེན་རུས་པའི་བརྒྱན། །སྲ་བརྟན་རྣོ་ངར་འབར་བའི་གོ་མཚོན་རིགས། །བྱིན་ཟ་གླལ་བའི་ལྕེ་ཞགས་འཁྱིལ་བའི་ཁྲོད། །ཤེལ་ཚིག་དཀར་ནཱག་འབྲུ་སྨན་དར་ཟབ་གོས། །ཕྱེ་གཙང་དཀར་མངར་ཤ་ཚིལ་ཟས་སྣའི་ཚོགས།
ལེགས་པར་བསྟབ་པའི་དུད་པ་སྤྲིན་ལྟར་འཁྲིགས། །འབར་བའི་ཐོད་དབྱུག་བྷན་དམར་ཁྲག་གིས་བཀང་། །མཆོག་རྐང་མཉྫིར་དུམ་གཅིག་ཀ་པཱ་ལ། །སྣ་ཚོགས་རིན་ཆེན་ཟས་སྣས་རབ་བཀང་དབུས། །དུང་མགྲོན་སྐུ་
འབག་སྔགས་བྱང་གསེར་དུམ་བཅས། །རབ་འབྱམས་ཕྱི་ནང་གསང་བའི་མཆོད་སྤྲིན་གྱིས། །གནམ་ས་བར་སྣང་ཡོངས་སུ་ལེགས་བཀང་ནས། །ཕུལ་བས་ཐུགས་དམ་གཉན་པོ་བསྐང་བ་དང་། །དམ་ཚིག་ཉམས་ཆག་
ཐམས་ཅད་དག་གྱུར་ཅིག །ཧཱུྃ། བདེ་ཆེན་ལྷུན་གྲུབ་ཆོས་སྐུའི་ཀློང་ཡངས་ལས། །རབ་འཇིགས་བསྟན་སྲུང་ཆེན་པོའི་སྐུར་བཞེངས་པ། །མཐུ་སྟོབས་ནུས་པའི་རྩལ་ལྡན་ཟབ་གསང་གཉེར། །འཕྲིན་ལས་དབང་ཕྱུག་
དུར་བདག་ཡབ་ཡུམ་བསྟོད། །གཅན་སྤྱང་མི་རྒོད་ས་བདག་ཀླུ་གཉན་གྱི། །གནོད་འཚེ་བསམ་སྦྱོང་ངན་པ་བཟློག་མཛད་ཅིང་། །བསྟན་དང་བསྟན་འཛིན་ལེགས་སྐྱོང་ཡིད་བཞིན་ནོར། །ཕུན་ཚོགས་འདོད་དགུའི་ཆར་
འབེབས་ཁྱེད་ལ་བསྟོད། །སྟོང་གསུམ་ཉུལ་ཞིང་དམ་ཉམས་མིང་ནས་འབོད། །དཔའ་གཏུམ་མི་སྡུག་འཇིགས་པའི་རྣམ་འགྱུར་ངོམ། །ཤ་ཁྲག་ལ་རྔམ་རྐན་སྒྲ་གཏོགས་མཛད་པའི། །ལས་བྱེད་སྤྲུལ་བ་ཡང་སྤྲུལ་ཚོགས་
124



དགུ་
ཀ༄༅། །ལ་བསྟོད། །དུར་ཁྲོད་གནས་ལ་རྟག་རོལ་ཕྱོགས་སྐྱོང་བརྒྱད། །ཞིང་སྐྱོང་མཆོད་རྟེན་ཆུ་མེ་ཤིང་སྤྲིན་ཀླུ། །དཔའ་བོ་མཁའ་འགྲོ་རྣལ་འབྱོར་གནོད་སྦྱིན་ཚོགས། །ཕྲ་མེན་བྱ་གཅན་འདྲེ་སྲིན་བཅས་ལ་བསྟོད།
རྣལ་འབྱོར་བདག་ཅག་དཔོན་སློབ་མི་ཕྱུགས་ནོར། །དགོན་གནས་དགེ་འདུན་སྐྱབས་འོག་བསྲུང་བྱ་ལ། །ནམ་ཡང་གཡེལ་མེད་མགོན་སྐྱབས་ཁ་འཛིན་དང༌། །སྡོང་གྲོགས་རྒྱབ་བརྟེན་དཔུང་གཉེན་དམ་པ་མཛོད།
དགྲ་ཇག་ཆོམ་རྐུན་གནོད་དང་གཅན་གཟན་འཇིགས། །ཕ་རོལ་བྱད་ཕུར་མནན་གཏད་ཆོད་གཏོང་དང་། །རྨི་ལྟས་མཚན་ངན་ཁ་སྨྲས་གླེང་རྩོད་སོགས། །སྡང་དགྲ་གདོན་བགེགས་མ་ལུས་ཐལ་བར་རློགས། །ཕྱོགས་
བཅུའི་ཞིང་ཁམས་རབ་འབྱམས་སོ་སོ་རུ། །སྲིད་དང་ཞི་བའི་དཔལ་འབྱོར་ལེགས་པའི་ཚོགས། །ཇི་སྙེད་མཆིས་རྣམས་མ་ལུས་གནས་མཆོག་འདིར། །བཀྲ་ཤིས་དགེ་མཚན་ཕྱ་གཡང་ཆར་བཞིན་ཕོབས། །མཁའ་
མཉམ་འགྲོ་དོན་བྱང་ཆུབ་སྒྲུབ་པ་ལ། །བར་དུ་གཅོད་པའི་མིང་ཙམ་མི་འབྱུང་ཞིང་། །ཆོས་མཐུན་བསམ་དགུ་འབད་མེད་ལྷུན་གྲུབ་ནས། །ས་ལམ་རྟོགས་པའི་ཡོན་ཏན་གོང་འཕེལ་མཛོད། །ཆོས་ནོར་འདོད་ཐར་སྡེ་
# བཞིའི་དཔལ་རྒྱས་ནས། །བཤད་སྒྲུབ་བྱ་བའི་འཁོར་ལོ་རྣམ་གསུམ་གྱིས། །བསྟན་དང་འགྲོ་ལ་སྨན་པའི་དགེ་ལེགས་ཚོགས། །དབྱར་གྱི་དཔལ་མོ་བཞིན་དུ་ཆེར་རྒྱས་མཛོད། །སྟོབས་འབྱོར་མངའ་ཐང་ནོར་འཛིན་
125



རོལ་བའི་རྡོ་རྗེའི་གསུང་འབུམ།
བྱོན་དང་མཉམ། །ལུང་རྟོགས་ཡོན་ཏན་ཉི་ཟླའི་འོད་བཞིན་གསལ། །གྲགས་སྙན་ལས་རླུང་སྲིད་པའི་རྩེ་མོར་སོན། །བདེ་སྐྱིད་ལང་ཚོ་རྫོགས་ལྡན་ལྟར་མངོན་མཛོད། །མདོར་ན་ལྷ་ཁྱོད་བདག་དང་རྟག་འགྲོགས་ནས། །
ཞི་རྒྱས་དབང་དྲག་རབ་འབྱམས་འཕྲིན་ལས་རྣམས། །གང་བཅོལ་ཐོགས་མེད་སྒྲུབ་ལ་ཁྱད་པར་དུ། །མཁའ་སྤྱོད་ས་ལམ་འགྲུབ་པའི་གྲོགས་མཛོད་ཅིག །༧ ཅེས་ཟབ་གསང་གཉན་གྱིས་སྲུང་མ་དཔལ་ལྡན་དུར་ཁྲོད་བདག་པོ་
ཡབ་ཡུམ་ལ་མཆོད་གཏོར་འབུལ་ཚུལ་དངོས་གྲུབ་འདོད་འཇོ་ཞེས་བྱ་བ་འདི་ནི། དད་ལྡན་དགེ་སློང་ནཱ་ག་ཛི་ནའི་མིང་ཅན་གྱི་ཆེད་དུ་བསྐུལ་ངོར། རྨོངས་རྟུལ་ཝ་གཱིནྡྲའམ་རོལ་རྡོར་བས་ཤར་མར་སུག་ལས་བགྱིས་པ་མཆོག་ཏུ་དགེ་བར་གྱུར་ཅིག །སརྦ་མངྒ་ལཾ།
༄༅། །དཔའ་བོ་དུར་ཁྲོད་བདག་པོ་ཡབ་ཡུམ་ལ་མཆོད་གཏོར་འབུལ་ཚུལ་མདོར་བསྡུས་བཞུགས་སོ། །ན་མོ་གུ་རུ་བཛྲ་དྷ་རཱ་ཡ། འདིར་དཔའ་བོ་དུར་ཁྲོད་བདག་པོ་ཡབ་ཡུམ་ལ་མཆོད་གཏོར་འབུལ་ཚུལ་མདོར་བསྡུས་འདོད་
པས་མཆོད་རྫས་རྣམས་འདུ་བགྱིས་ལ། ཧཱུྃ་ཛ༔ དཔའ་ལྡན་འཁོར་ལོ་སྡོམ་པ་ཡབ་ཡུམ་གྱི། །བཀའ་ཉན་ཨོ་ཌི་ཡ་ནའི་གསང་མཛོད་བདག ། དཔའ་བོ་ཆེན་པོ་བསྟན་སྲུང་ཡོངས་ཀྱི་གཙོ། །ནོར་སྐྱོང་དུར་ཁྲོད་བདག་པོ་
ཡབ་དང་ཡུམ། །བཀའ་འཁོར་འཇིག་རྟེན་འཇིག་འདས་མཁའ་འགྲོ་དང་། །རབ་གཏུམཤ་ཟ་བྱེ་བའི་ཚོགས་དང་བཅས། །གནས་ཡུལ་དུར་ཁྲོད་བརྒྱད་སོགས་གར་བཞུགས་ཀྱང་། །ཐོགས་མེད་འདིར་གཤེགས་དགྱེས་
126



བཅུ་
ཀ ༄༅། །བཞིན་བརྟན་པར་བཞུགས། །ཏིང་འཛིན་སྔགས་དང་ཕྱག་རྒྱས་བྱིན་རླབས་པའི། །ཁྱོད་ཐུགས་དགྱེས་པ་བསྐྱེད་ནུས་མཆོད་པའི་སྤྲིན། །ཨགྷོ་ལ་སོགས་ཕྱི་ཡི་མཆོད་པ་དང་། །སྨན་རཀ་གཏོར་མ་ནང་གི་
མཆོད་པ་འབུལ། །བདེ་སྟོང་སྦྱོར་སྒྲོལ་གསང་བའི་མཆོད་པ་དང་། །རང་བཞིན་སྤྲོས་བྲལ་བླ་མེད་མཆོད་པ་འབུལ། །དྲི་ལྡན་བསང་གསུར་ཇ་ཆང་འོ་ཞོ་དང་། །ཤ་ཁྲག་ཟས་སྣ་ག་ནཱ་ཙཀྲ་འབུལ། །སྣ་ཚོགས་རིན་ཆེན་
སྟག་གཟིག་རིས་མ་དང་། །དར་ཟབ་འབྲུ་སྨན་གཟུགས་འགྲོས་སྣ་ཚོགས་འབུལ། །སྐུ་བརྙན་བླ་རྡོ་སྔགས་བྱང་མདའ་དར་དང་། །བསྟེན་བསྒྲུབ་དམ་རྫས་མཆོད་རྫས་བསྐང་རྫས་སོགས། །དངོས་སུ་འབྱོར་དང་ཡིད་
ཀྱིས་རབ་སྤྲུལ་ནས། །མཐའ་ཡས་ཞིང་ཀུན་ཡོངས་གང་མཆོད་སྤྲིན་འདིས། །མགོན་པོ་དངོས་གྲུབ་ཀུན་འབྱུང་ནོར་གྱི་ལྷ། །ཡིད་བཞིན་ནོར་བུ་དཔའ་བོ་དུར་ཁྲོད་བདག །ཡབ་ཡུམ་བཀའ་སྡོད་མཁའ་འགྲོ་ཤ་ཟའི་
རིགས། །བྱེ་བ་འབུམ་སྡེའི་ཚོགས་བཅས་ཐུགས་དམ་བསྐང་
། །འགལ་འཁྲུལ་ནོངས་པ་གང་མཆིས་བཟོད་བཞེས་ལ། །ཚངས་པ་མཆོག་གི་དངོས་གྲུབ་དམ་པ་སྩོལ། །མི་འདོད་ཉེས་ཚོགས་མཚན་མ་དབྱིངས་སུ་སོལ། །
F་ དགྲ་ཇག་ཆོམ་རྐུན་གཅན་སྤྱང་འཇིགས་པ་བཟློག །སྲིད་གསུམ་ཟས་ནོར་གོས་ཀྱི་དཔའ་གཡང་སྩོལ། །ཚེ་བསོད་ལས་རླུང་སྙན་པའི་གྲགས་པ་སྤེལ། །ལུང་རྟོགས་བསྟན་དར་བསྟན་འཛིན་ཞབས་པད་བརྟན། །བསྟན་
127



རོལ་བའི་རྡོ་རྗེའི་གསུང་འབུམ།
འགྲོའི་དོན་ཆེན་མཛད་འཕྲིན་མཁའ་དང་མཉམ། །ཆོས་སྲིད་མཐུན་རྐྱེན་བསམ་དགུའི་རེ་འབྲས་ཀུན། །ཡིད་ལ་སྨོན་པ་ཇི་བཞིན་ཐོགས་མེད་སྒྲུབས། །མགོན་ཁྱོད་བདག་ལ་ལུས་དང་གྲིབ་མ་ལྟར། །ནམ་ཡང་འབྲལ་
མེད་སྲུང་སྐྱོབ་བྱ་ར་དང་། །དུས་ལ་བབས་ཚེ་མཁའ་སྤྱོད་ཞིང་མཆོག་ཏུ། །གེགས་མེད་ལམ་སྣ་འདྲེན་པའི་སྡོང་གྲོགས་མཛོད། །༧ ཅེས་དཔའ་བོ་དུར་ཁྲོད་བདག་པོ་ཡབ་ཡུམ་ལ་མཆོད་གཏོར་འབུལ་ཚུལ་མདོར་བསྡུས་འདི་ནི། དད་
དམ་དགེ་བ་དགེ་སློང་ཤྲཱི་བྷ་ཏྲའི་ངོར། ཆོས་མེད་སྙོམ་ལས་མཁན་པོ་ཝ་གཱིནྡྲ་ཤཱ་ས་ནའམ་མིང་གཞན་རོལ་རྡོར་བས་ཤར་མར་སུག་ལས་བགྱིས་པ་བི་ཛ་ཡནྟུ། སརྦ་མངྒ་ལཾ། ༈ ཧཱུྃ་ཨོཾ། ཛ ཆོས་ཀྱི་དབྱིངས་དང་ཨོ་རྒྱན་གླིང་། །གནས་ཡུལ་དུར་ཁྲོད་
བརྒྱད་སོགས་ནས། །དཔའ་བོ་དུར་བདག་ཡབ་དང་ཡུམ། །འཁོར་ཚོགས་དང་བཅས་གནས་འདིར་གཤེགས། །དངོས་བཤམས་ཡིད་ལས་བྱུང་བ་ཡི། །དཀར་དམར་རྒྱན་ལྡན་བ་ལི་ཏ། །བཟའ་བའི་རི་དང་བཏུང་བའི་
མཚོ། །རོ་བཅུད་ནུས་པ་ཕུན་སུམ་ཚོགས། །ཞིམ་པའི་དྲི་འཐུལ་སྙན་པའི་སྒྲ། །འཇམ་པའི་རེག་བྱ་ཡིད་དུ་འོང་། །བསྒྲལ་བའི་ཤ་རུས་ཀླད་ཁྲག་སྙིང་། །ཞིང་ཆེན་གཡང་བཞི་ཐོད་པའི་མཁར། །གོ་མཚོན་གཅན་གཟན་
པགས་པའི་རིགས། །ཕུལ་བྱུང་རྣམ་མང་གཟུགས་འགྲོའི་ཚོགས། །སྤྱན་གཟིགས་དཀོར་ཆས་ཡོ་བྱད་སོགས། །བཞུགས་པའི་གནས་དང་ཆགས་པའི་རྟེན། །སྣ་ཚོགས་མཆོད་པའི་རྫས་མཆོག་གི། །བྱེ་བྲག་ནམ་མཁའི་
128



བཅུ་གཅིག་
༄༅། ། མཐའ་ཀླས་པས། །དཔའ་བོ་ཡབ་ཡུམ་འཁོར་བཅས་ཀྱི། །ཐུགས་དམ་སྐོང་ལ་བར་ཆད་སོལ། །ཉེས་ཀུན་བཤགས་སོ་དངོས་གྲུབ་སྩོལ། །ཆོམ་རྐུན་སྲུང་ལ་ལེགས་ཚོགས་སྤེལ། །ཆོས་སྲིད་འདོད་དོན་འགྲུབ་
པ་ལ། །རྣམ་བཞིའི་འཕྲིན་ལས་གཡེལ་མེད་མཛོད། །༧ ཅེས་དཔའ་བོ་དུར་བདག་ཡབ་ཡུམ་མཆོད་ཐབས་མདོར་བསྡུས་འདི་ཡང་། འགལ་ཞིག་ངོར། རྨོངས་རྟུལ་ཝ་གི་སྒྲའམ་རོལ་རྡོར་བས་ཤར་མར་བྲིས་པ་དགེའོ། །མངྒ་ལཾ།
༄༅། །དཔལ་དུར་ཁྲོད་བདག་པོ་ཡབ་ཡུམ་ལ་མཆོད་འཕྲིན་བྱ་ཚུལ་བསམ་དོན་ལྷུན་གྲུབ་ཅེས་བྱ་བ་བཞུགས་སོ། །ན་མོ་གུ་རུ་བཛྲ་དྷ་ར་ཤྲཱི་ཙཀྲ་སམྦྷ་རཾ་ཡ་ ཧཱུཾ་རབ་འཇིགས་དུར་ཁྲོད་འབར་བ་ནས། །རྡོ་རྗེ་འཆང་གི་བཀའ་
ཉན་པ། །གསང་སྔགས་སྲུང་བའི་གཉེར་ཁ་བ། །གནོད་སྦྱིན་ནོར་ལྷའི་སྡེ་དཔོན་ཆེ། །དུར་ཁྲོད་ཀུན་གྱི་མངའ་བདག་མཆོག །ཀེང་རུས་གཟུགས་འཆང་ཤ་ཟའི་གཙོ། །མགོན་དཀར་ཡབ་ཡུམ་འཁོར་དང་བཅས། །མ་
ཐོགས་མྱུར་བར་གནས་འདིར་བྱོན། །དངོས་ཡིད་ཏིང་འཛིན་ལས་བྱུང་བའི། །རྟེན་རྫས་སྒྲུབ་རྫས་བསྐང་བའི་རྫས། །དམ་རྫས་སྨན་རཀ་གཏོར་བསང་སྐྱེམས། །ཕྱི་ནང་གསང་བའི་མཆོད་པའི་སྤྲིན། །གནམ་ས་བར་
* སྣང་ཀུན་བཀང་སྟེ། །ཕུལ་བས་ཐུགས་དམ་ཡོངས་སུ་བསྐང་། །ཉམས་ཆག་ཉེས་ལྟུང་མཐོལ་ཞིང་བཤགས། །འགལ་རྐྱེན་སོལ་ལ་མཐུན་རྐྱེན་སྒྲུབས། །སྔོན་ཚེ་ཇི་ལྟར་ཁས་བླང་བཞིན། །དམ་ཚིག་གཉན་པོ་དྲན་
129



སྟེ
རོལ་བའི་རྡོ་རྗེའི་གསུང་འབུམ།
མཛོད་ལ། །རྒྱལ་བའི་བསྟན་པ་སྐྱོང་བ་དང་། །རྣལ་འབྱོར་སྐུ་ཚེ་བསྲིང་བ་དང་། །བསྟན་དགྲ་གདུག་ཅན་སྒྲོལ་བ་དང༌། །ཆོམ་རྐུན་ཐམས་ཅད་འཆིང་བ་དང་། །ཕྱ་གཡང་དངོས་གྲུབ་འགུགས་པ་དང་། །གང་བཅོལ་
ལས་རྣམས་མྱུར་འགྲུབ་མཛོད། །དུས་གསུམ་རྒྱལ་བའི་བསྟན་སྲུང་མཆོག །མཐུ་སྟོབས་དབང་ཕྱུག་ནོར་གྱི་ལྷ། །མ་གཡེལ་མ་གཡེལ་མཐུ་རྩལ་ཅན། །ཁྱོད་ཀྱི་སྤྲུལ་བ་ཡང་སྤྲུལ་གྱིས། །སྟོང་གསུམ་མ་ལུས་ཀུན་བཀང་
ནས། །བསམ་སྦྱོར་ཕྱིན་ཅི་ལོག་འཆང་བའི། །གནོད་བྱེད་ཆོམ་རྐུན་གཅན་གཟན་གྱི། །ཡན་ལག་སྦྲུལ་ནག་ཞགས་པ་ཡིས། །དམ་དུ་བསྡམ་ཞིང་ཐོད་ཁྲག་གི། །རླངས་པས་བདུག་པས་མྱོས་ཞིང་རེངས། །ཐོད་དབྱུག་
འབར་བས་བསྣུན་ཅིང་བརྡུངས། །ཀུན་ཀྱང་དྲན་མེད་བརྒྱལ་བར་གྱིས། །སྤྲུལ་བའི་ཚོགས་ཀུན་ཚུར་འདུས་ཏེ། །བདག་ཅག་དཔོན་སློབ་མི་ཕྱུག་ནོར། །ལོངས་སྤྱོད་འཁོར་དང་བཅས་པའི་མཐར། །བར་མཚམས་མེད་
པར་ཡོངས་བསྐོར་ནས། །གཡེལ་མེད་ཉིན་མཚན་དུས་དྲུག་ཏུ། །བྱ་ར་མེལ་ཚེ་ལེགས་མཛད་ནས། །བསྲུང་སྐྱོབ་སྦ་བའི་ཕྲིན་ལས་སོགས། །བསམ་པའི་དོན་ཀུན་འགྲུབ་པར་མཛོད། །ཨོཾ་ཧཱུྃ་རཱ་ཛ་གྷི་རཱ་ཛ་ཀུ་མ་ཀུ་མ་
ཁུམ་ས་སྭཱ་ཧཱ། ཞེས་པའི་བསྙེན་པ་འབྲུ་བཅོ་ལྔ་བ་དང་། ཨོ་གྷོ་རྭ་ཛ་གྷི་རཱ་ཛ་ཀུ་མ་ཀུ་མ་ཁུམ་ཐིས་མ་ཧཱ་ཐ་ནུ་དགྲ་རྐུན་ཇག་གསུམ་བྷནྡྷ་བྷནྡྷ་སྭཱ་ཧཱ། ཞེས་སོགས་བཟླས་ལ། གང་ཞིག་ཡིད་ལ་དྲན་པ་ཙམ་གྱིས་ཀྱང་།
130
2



བཅུ་གཉིས་
ཀ༄༅། ། འདོད་པའི་དངོས་གྲུབ་སྟེར་བ་མཛད་པ་ཡི། །ཆོས་སྐྱོང་ཡིད་བཞིན་ནོར་བུ་ཁྱེད་རྣམས་ཀྱིས། །བདག་སོགས་བསམ་དོན་མ་ལུས་འགྲུབ་པར་མཛོད། །༧ ཅེས་དཔལ་དུར་ཁྲོད་བདག་པོ་ཡབ་ཡུམ་ལ་མཆོད་འཕྲིན་བྱ་
ཚུལ་བསམ་དོན་ལྷུན་གྲུབ་ཅེས་བྱ་བ་འདི་ཡང་། ཚུལ་ཁྲིམས་ཀྱི་འདོད་མོས་བཞིན་གཡར་ཁྲལ་ཙམ་དུ། གྱི་ན་བ་ཝ་གཱིནྡྲས་འཕྲལ་དུ་སུག་ལས་བགྱིས་པའོ། །དགེ་ཞིང་བཀྲ་ཤིས།
༄༅། །དཔའ་བོ་དུར་ཁྲོད་བདག་པོ་ཡབ་ཡུམ་ལ་གསེར་སྐྱེམས་འབུལ་ཚུལ་བཞུགས། ན་མོ་གུ་རུ་བཛྲ་ཝ་ར་ཧི་ཡེ། འདིར་དཔའ་བོ་དུར་ཁྲོད་བདག་པོ་ཡབ་ཡུམ་ལ་གསེར་སྐྱེམས་འབུལ་ཚུལ་ནི། ཨོཾ་ཨཱཧཱུྃ། ཧཱུྃ་ཛ༔ རྡོ་རྗེ་
འཆང་དང་པདྨ་ཀ་ར་སོགས། །རྩ་བ་བརྒྱུད་པའི་བླ་མ་ཐམས་ཅད་ལ། །ཟག་མེད་བདུད་རྩིའི་གསེར་སྐྱེམས་རྒྱ་མཚོ་འདི། །གུས་པས་འབུལ་ལོ་བྱིན་གྱིས་བརླབ་ཏུ་གསོལ། །བདེ་བ་མཆོག་དང་རྡོ་རྗེ་རྣལ་འབྱོར་མ། །ཡི་
དམ་རྒྱུད་སྡེ་བཞི་ཡི་ལྷ་ཚོགས་ལ། །ཟག་མེད་བདུད་རྩིའི་གསེར་སྐྱེམས་རྒྱ་མཚོ་འདི། །འབུལ་ལོ་མཆོག་དང་ཐུན་མོང་དངོས་གྲུབ་སྩོལ། །བསླུ་མེད་སྟོན་པ་ལམ་གྲོགས་དངོས་མཛད་པའི། །སྐྱབས་གནས་དཀོན་
F་ མཆོག་རིན་ཆེན་རྣམ་གསུམ་ལ། །ཟག་མེད་བདུད་རྩིའི་གསེར་སྐྱེམས་རྒྱ་མཚོ་འདི། །གུས་པས་འབུལ་ལོ་འཇིགས་ཆེན་ཀུན་ལས་སྐྱོབས། །ལྷུན་གྲུབ་བདེ་སྟོང་ཡེ་ཤེས་འཕེལ་བའི་གྲོགས། །གནས་གསུམ་དཔའ་བོ་
131



རོལ་བའི་རྡོ་རྗེའི་གསུང་འབུམ།
མཁའ་འགྲོའི་ཚོགས་རྣམས་ལ། །ཟག་མེད་བདུད་རྩིའི་གསེར་སྐྱེམས་རྒྱ་མཚོ་འདི། །གུས་པས་འབུལ་ལོ་ས་ལམ་བར་ཆད་སོལ། །གཏུམ་ཆེན་རབ་འབར་ཡེ་ཤེས་སྤྱན་མངའ་བའི། །མཐུ་ལྡན་རྡོ་རྗེའི་ཆོས་སྐྱོང་སྲུང་
ཚོགས་ལ། །ཟག་མེད་བདུད་རྩིའི་གསེར་སྐྱེམས་རྒྱ་མཚོ་འདི། །གུས་པས་འབུལ་ལོ་རབ་འབྱམས་འཕྲིན་ལས་སྒྲུབས། །ཁྱད་པར་དཔའ་བོ་ཆེན་པོ་དུར་ཁྲོད་བདག །ཡབ་ཡུམ་ཤ་ཟ་འབུམ་སྡེའི་ཚོགས་བཅས་ལ།
ཟག་མེད་བདུད་རྩིའི་གསེར་སྐྱེམས་རྒྱ་མཚོ་འདི། །གུས་པས་འབུལ་ལོ་བསམ་དོན་ལྷུན་གྲུབ་མཛོད། །དབུལ་ཞིང་ཕོངས་བ་སེལ་བའི་མཐུ་ལྡན་པའི། །གནོད་སྦྱིན་ནོར་ལྷ་གཏེར་བདག་ཚོགས་རྣམས་ལ། །ཟག་མེད་
བདུད་རྩིའི་གསེར་སྐྱེམས་རྒྱ་མཚོ་འདི། །གུས་པས་འབུལ་ལོ་དགོས་འདོད་ཆར་ལྟར་ཕོབས། །ཡུལ་ཕྱོགས་འདི་གནས་ལྷ་ཀླུ་གཞི་ཡི་བདག །ལོ་ཟླ་ཞག་ཚེས་མགོ་བའི་ལྷ་རྣམས་ལ། །ཟག་མེད་བདུད་རྩིའི་གསེར་
སྐྱེམས་རྒྱ་མཚོ་འདི། །གུས་པས་འབུལ་ལོ་མཐུན་པའི་གྲོགས་མཛོད་ཅིག །ཐོགས་མེད་དུས་ནས་དྲིན་གྱིས་རབ་བསྐྱང་བའི། །དུས་གསུམ་ཕ་མ་རིགས་དྲུག་འགྲོ་ཀུན་ལ། །ཟག་མེད་བདུད་རྩིའི་གསེར་སྐྱེམས་རྒྱ་མཚོ་
འདི། །གུས་པས་འབུལ་ལོ་སྡུག་བསྔལ་ཞི་གྱུར་ཅིག །ཤ་འཁོན་གཉེར་ཞིང་བུ་ལོན་སྙོགས་པ་ཡི། །གདོན་བགེགས་ལན་ཆགས་འབྱུང་པོའི་ཚོགས་རྣམས་ལ། །ཟག་མེད་བདུད་རྩིའི་གསེར་སྐྱེམས་རྒྱ་མཚོ་འདི། །གུས་
132



བཅུ་གསུམ་
༄༅། ། པས་འབུལ་ལོ་འཁོན་འགྲེས་བྱང་གྱུར་ཅིག །དེ་ལྟར་མཆོད་པས་བདག་ཅག་འཁོར་བཅས་ལ། །ས་བདག་ཀླུ་གཉན་གནོད་པ་ཀུན་ཞི་ཞིང་། །དགྲ་ཇག་ཆོམ་རྐུན་གཅན་གཟན་འཇིགས་པ་སོགས། །འགྲེལ་
རྐྱེན་བར་ཆད་མ་ལུས་ཞི་བར་མཛོད། །ཚེ་བསོད་སྟོབས་འབྱོར་ལུང་རྟོགས་ཡོན་ཏན་དང་། །སྙན་གྲགས་ལས་རླུང་མཐུན་རྐྱེན་ལེགས་པའི་ཚོགས། །ཡིད་ལ་བསམ་པ་ཅི་བཞིན་ཐོགས་མེད་པར། །འབད་མེད་ལྷུན་གྱིས་
འགྲུབ་པའི་བཀྲ་ཤིས་ཤོག །དེ་ལྟར་སྤྱི་དགོས་མཆོག་དམན་ཡོངས་ཀྱིས་ལེགས་པར་མཆོད་ན་ཚེགས་ཆུང་དུས་ཚོགས་རླབས་ཆེན་རྫོགས་པ་སོགས་དགོས་པ་ཁྱད་པར་ཅན་ཡོད་དོ། །༧ ཞེས་དཔའ་བོ་དུར་བདག་ཡབ་ཡུམ་ལ་
གསེར་སྐྱེམས་འབུལ་ཚུལ་འདི་ཡང་། དོན་གཉེར་ཅན་འགའ་ཞིག་གི་མོས་སྐོངས་སུ། གྱི་ན་བ་ཝ་གཱིནྡྲའམ་རོལ་རྡོར་བས་ཤར་མར་བྲིས་པ་དགེའོ། །སརྦ་མངྒ་ལཾ། ༈ ཧཱུྃ། གསང་སྔགས་གཉེར་འཛིན་ནོར་སྐྱོང་དུར་ཁྲོད་བདག །ཡབ་ཡུམ་ཤ་ཟ་
འབུམ་སྡེའི་ཚོགས་དང་བཅས། །འདིར་གཤེགས་གསེར་སྐྱེམས་རྒྱ་མཚོ་འདི་བཞེས་ལ། །གང་བཅོལ་ལས་རྣམས་ཐོགས་མེད་མྱུར་འགྲུབ་མཛོད། །འདི་ལ་བསང་མཆོད་དང་མཆོད་གཏོར་ཞེས་བསྒྱུར་ནའང་ཆོག་གོ། །
༢ | ༧ ཞེས་པ་འདི་ཡང་མགར་བའི་ཚུལ་ཁྲིམས་ངོར། ཝ་གཱིནྡྲས་བྲིས་པ་དགེ་ལེགས་འཕེལ། ༈ ན་མོ་གུ་རུ་བྷྱ༔ དུར་ཁྲོད་བདག་པོའི་གསོལ་བསྡུས་ནི། ཧཱུྃ ཟབ་གསང་གཉན་གྱི་སྲུང་མའི་གཙོ། །འཇིགས་རུང་དུར་བདག་ཡབ་དང་
133



རོལ་བའི་རྡོ་རྗེའི་གསུང་འབུམ།
ཡུམ། །འཁོར་ཚོགས་དང་བཅས་འདིར་གཤེགས་ལ། །ཕྱི་ནང་གསང་བ་བླ་མེད་ཀྱི། །མཆོད་སྤྲིན་རྒྱ་མཚོ་འདི་བཞེས་ལ། །རྣམ་བཞིའི་ཕྲིན་ལས་གཡེལ་མེད་མཛོད། །ཅེས་པ་འདི་ཡང་ཚ་བུ་པདྨ་འཕྲིན་ལས་རྣམ་རྒྱལ་
གྱི་ངོར།
༧ བན་སྤྲང་བསམ་བཟང་རོལ་རྡོར་བས་དབེན་གནས་མཁའ་སྤྱོད་བདེ་ཆེན་གླིང་ནས་ཤར་མར་བྲིས་སོ། །དགེའོ། །
༄༅། །དུར་ཁྲོད་བདག་པོའི་གསོལ་བསྡུས་བཞུགས། ན་མོ་གུ་རུ་བཛྲ་དྷ་ར་ཡེ། དུར་ཁྲོད་བདག་པོའི་གསོལ་བསྡུས་ནི། ཨོཾ་ཨཱཧཱུཾ། ཧཱུཾ། བདེ་མཆོག་ཡབ་ཡུམ་སྒྱུ་འཕྲུལ་ལས། །རབ་ཁྲོས་བསྟན་སྲུང་རྒྱ་མཚོའི་གཙོ།
མགོན་དཀར་ཡབ་ཡུམ་དུར་ཁྲོད་བདག །འཁོར་དང་བཅས་པ་མ་ལུས་པ། །འདིར་བྱོན་ཕྱི་ནང་གསང་བ་ཡི། །མཆོད་སྤྲིན་ནམ་མཁའི་མཐའ་ཀླས་པས། །ཐུགས་དམ་བསྐང་ངོ་དགྱེས་པར་རོལ། །འགལ་འཁྲུལ་ནོངས་
དབྱིངས་སུ་བཤགས། །དགྲ་ཇག་ཆོམ་རྐུན་གཅན་གཟན་སོགས། །འཇིགས་ཚོགས་བར་ཆད་མྱུར་ཏུ་བཟློག །ཚེ་བསོད་ཉམས་རྟོགས་ཡོན་ཏན་རྣམས། །ཡར་ངོའི་ཟླ་བཞིན་རྒྱས་པར་མཛོད། །རྣམ་ཀུན་ལུས་དང་
གྲིབ་བཞིན་འགྲོགས། །མཁའ་སྤྱོད་ཞིང་དུ་ལམ་སྣ་དྲོངས། །དམ་ལས་མ་འདའ་ཐ་ཚིག་ཅན། །བཅོལ་བའི་ཕྲིན་ལས་འགྲུབ་པར་མཛོད། །༧ ཅེས་པ་འདི་ཡང་མཚོ་རྒྱལ་གྱི་སྤྲུལ་བར་གཏེར་སྟོན་དུ་མས་ལུང་གིས་བསྔགས་པའི་ཇོ་
134



བཅུ་བཞི་
༄༅། ། བཙུན་དགེ་འདུན་སྒྲོན་ཉིད་ཀྱིས་བཀའ་སྩལ་མ་ལྡོག་པར་རྨོངས་བན་ཝ་གཱིནྡྲ་རོལ་རྡོར་བས་འཕྲལ་དུ་མགྱོགས་པར་སུག་ལས་བགྱིས་པ་བི་ཛ་ཡནྟུ། དགེའོ། །
༄༅། །དུར་ཁྲོད་བདག་པོའི་མཆོད་འཕྲིན་མདོར་བསྡུས་བཞུགས། ༈ ཧཱུྃ་ཛ༔ ཚེ་རབས་སྔོན་ནས་བསྟེན་ཅིང་བསྒྲུབ་པ་ཡི། །ལྷ་མཆོག་དུར་ཁྲོད་བདག་པོ་འཁོར་དང་བཅས། །འདིར་གཤེགས་ཕྱི་ནང་གསང་བའི་མཆོད་
ཚོགས་བཞེས། །མཁའ་སྤྱོད་ས་ལམ་འགྲུབ་པའི་སྡོང་གྲོགས་མཛོད། །༧ ཅེས་དུར་ཁྲོད་བདག་པོའི་གསོལ་བསྡུས་འདི་ཡང་བུ་མོ་གངྒའི་མིང་ཅན་གྱི་བཞེད་སྐོངས་སུ། སྙོམ་ལས་པ་ཝ་གཱིནྡྲའམ་རོལ་རྡོར་བས་སོ། །བི་ཛ་ཡནྟུ།
༄༅། །དུར་ཁྲོད་བདག་པོའི་གསོལ་འཕྲིན་བཞུགས། ན་མོ་གུ་རུ་བཛྲ་ཝ་ར་ཧི་ཡེ། དུར་ཁྲོད་བདག་པོའི་གསོལ་འཕྲིན་ནི། ཧཱུྃ། དུས་གསུམ་རྒྱལ་བ་ཀུན་གྱི་བསྟན་བསྲུང་མཆོག །ཡིད་བཞིན་ནོར་བུ་གསང་མགོན་དུར་ཁྲོད་
བདག །འཁོར་བཅས་རྫུ་འཕྲུལ་ཤུགས་ཀྱིས་འདིར་གཤེགས་ལ། །ཏིང་འཛིན་སྔགས་རྒྱས་བྱིན་རླབས་མཆོད་པའི་སྤྲིན། །ཞི་དྲག་ཉེར་སྤྱོད་རོལ་མོ་འདོད་ཡོན་ལྔ། །སྨན་རཀ་གཏོར་མ་བསང་གསུར་གསེར་གཡུའི་
# སྐྱེམས། །ཕྱི་ནང་གསང་རྟེན་མ་ཚང་མེད་པ་འདིས། །ཐུགས་དམ་གཉན་པོ་ལེགས་བསྐང་ཉམས་ཆག་བཤགས། །སྡང་བའི་དགྲ་སོད་གནོད་པའི་བགེགས་ཐུལ་ལ། །རྣལ་འབྱོར་བདག་གིས་ཆོས་སྲིད་འདོད་པའི་དོན། །
135



རོལ་བའི་རྡོ་རྗེའི་གསུང་འབུམ།
གང་བཅོལ་འཕྲིན་ལས་རབ་འབྱམས་མ་ལུས་པ། །ཐོགས་མེད་ལྷུན་གྱིས་འགྲུབ་པའི་སྡོང་གྲོགས་མཛོད། །༧ ཅེས་དཔའ་བོ་དུར་ཁྲོད་བདག་པོའི་གསོལ་འཕྲིན་བསྡུས་པ་འདི་ཡང་དད་དམ་འགྱུར་མེད་བསམ་གཏན་མིང་ཅན་གྱི་ངོར། སྤྲང་
སྨོན་ཝ་གཱིནྡྲའམ་རོལ་རྡོར་བས་དབེན་གནས་མཁའ་སྤྱོད་གླིང་ནས་མེ་འབྲུག་ཟླ་༥ ཚེས་ ༧ ལ་གང་ཤར་སུག་ལས་བགྱིས་པ་དགེ །མངྒ་ལཾ།
༄༅། །དུར་ཁྲོད་བདག་པོའི་གསོལ་མཆོད་བཞུགས། ན་མོ་གུ་རུ་ཤྲཱི་ཙཀྲ་སམྦྷ་རཾ་ཡ། དཔའ་བོ་དུར་ཁྲོད་བདག་པོའི་གསོལ་མཆོད་ནི། ཧཱུྃ་ཧཱི མཁའ་སྤྱོད་ཞིང་དང་ཨོ་རྒྱན་གླིང་། །དུར་ཁྲོད་གནས་ཡུལ་ཐམས་ཅད་ནས། །
ཞིང་སྐྱོང་ནོར་ལྷ་དུར་ཁྲོད་བདག །མགོན་དཀར་ཡབ་ཡུམ་སྤྲུལ་འཁོར་བཅས། །འདིར་བྱོན་མཐུན་པའི་དམ་ཚིག་རྫས། །རོ་བརྒྱའི་བཅུད་ལྡན་བ་ལི་ཏ། །དགྲ་བོའི་ཤ་རུས་ཀླད་ཁྲག་སྙིང་། །རྣམ་མང་མཆོད་སྤྲིན་རྒྱ་
མཚོའི་ཚོགས། །འབུལ་ལོ་དགྱེས་བཞེས་ཐུགས་དམ་བསྐང་། །མི་འདོད་མཚན་མ་དབྱིངས་སུ་སོལ། །མཐུན་རྐྱེན་དཔལ་འབྱོར་ལེགས་ཚོགས་ཀུན། །དབྱར་མཚོ་བཞིན་དུ་འཕེལ་རྒྱས་མཛོད། །༧ ཅེས་དཔའ་བོ་དུར་ཁྲོད་
བདག་པོའི་གསོལ་མཆོད་འདི་ཡང་སྲུང་མའི་དབང་པོ་འདི་ལ་མོས་ལྡན་དྷརྨའི་མིང་ཅན་གྱིས་བཞེད་ངོར། སྤྲང་པོ་ཝ་གཱིནྡྲའམ་རོལ་རྡོར་བས་གང་ཤར་ཐོལ་སྨྲས་ཀྱིས་ཚུལ་དུ་དབེན་གནས་མཁའ་སྤྱོད་གླིང་ནས་ཐུན་གསེང་ཞིག་ཏུ་སུག་ལས་བགྱིས་པའོ། །དགེའོ། །
136



༄༅། །དུར་ཁྲོད་བདག་པོའི་གསོལ་འཕྲིན་མདོར་བསྡུས་སྲུང་མའི་དབང་པོ་དགྱེས་པའི་མཆོད་འཕྲིན་བཞུགས།ན་མོ་གུ་རུ་བཛྲ་ཡོ་གི་ནཱི་ཡེ། དུར་ཁྲོད་བདག་པོའི་གསོལ་འཕྲིན་ནི། ཧཱུྃ་དབྱིངས་ལས་རབ་བཞེངས་འཇིགས་
རུང་ཀེང་རུས་གཟུགས། །དུར་ཁྲོད་བདག་པོ་ཡུམ་སྲས་སྤྲུལ་འཁོར་ཚོགས། །མ་ཐོགས་སྐད་ཅིག་ཉིད་ལ་འདིར་བྱོན་ལ། །བདེ་སྟོང་ཡེ་ཤེས་ཆེན་པོའི་ཆོ་རོལ་ལས། །མཐུན་རྫས་འདོད་དགུར་བསྒྱུར་བའི་མཆོད་པའི་
སྤྲིན། །བཞེས་ལ་སྡང་བྱེད་དགྲ་བོ་མྱུར་ཏུ་སྒྲོལ། །གནོད་བྱེད་བགེགས་ཚོགས་ཐལ་བའི་རྡུལ་བཞིན་རློགས། །དམ་ཆོས་བྱང་ཆུབ་སྒྲུབ་པའི་མཐུན་རྐྱེན་ཀུན། །ནམ་ཡང་མ་གཡེལ་ཐོགས་མེད་རྟག་སྒྲུབ་ལ། །མཁའ་
སྤྱོད་ཞིང་དུ་འཁྲིད་པའི་ས་མཁན་མཛོད། །༧ ཅེས་པའི་དུར་ཁྲོད་བདག་པོའི་གསོལ་འཕྲིན་མདོར་བསྡུས་འདི་ཡང་སྲུང་མའི་དབང་པོ་འདི་ལ་ཤིན་ཏུ་མོས་པའི་སྡོམ་བརྩོན་ལྡན་པ་ཝ་གཱིནྡྲའི་ངོར། སྤྲང་བཙུན་སྙོམས་ལས་པ་ཝ་གཱིནྡྲའམ་རོལ་རྡོར་བས་
མཁའ་སྤྱོད་གླིང་ནས་བཅད་རྒྱའི་ཐུན་མཚམས་སུ་གང་ཤར་སོར་རྩེས་འདུ་བྱེད་བགྱིས་པ་དགེ །སརྦ་མངྒ་ལཾ།
_x ༄༅། །དུར་ཁྲོད་བདག་པོའི་བཟློག་བསྡུས་བཞུགས། ཧཱུྃ་ཛ༔དཔལ་ལྡན་འཁོར་ལོ་སྡོམ་པ་ཡི། །བཀའ་ཉན་དཔའ་བོ་དུར་ཁྲོད་བདག །ཡབ་ཡུམ་འཁོར་བཅས་མ་གཡེལ་བར། །སྤྲུལ་བ་དཔག་མེད་རབ་སྤྲོས་པས།
བཅོ་ལྔ་
137



རོལ་བའི་རྡོ་རྗེའི་གསུང་འབུམ།
།བདག་ཅག་དཔོན་སློབ་འཁོར་བཅས་ལ། །དགྲ་རྐུན་ཇག་དང་འཕར་སྤྱང་འཚེ། །ས་བདག་ཀླུ་གཉན་ནད་ཡམས་གདོན། །མི་འདོད་མཚན་ལྟས་ངན་པ་སོགས། །བྱང་ཆུབ་སྒྲུབ་པའི་མི་མཐུན་ཕྱོགས། །ཀུན་ཀྱང་
བཟློག་བསྒྱུར་ལས་མཛོད་ཅིག །༧ ཅེས་དཔའ་བོ་དུར་ཁྲོད་བདག་པོའི་བཟློག་བསྡུས་མཚོན་ཆའི་འཕྲུལ་འཁོར་འདི་ཡང་
། དབེན་རི་བ་རྣམས་ལ་ཉེ་བར་མཁོ་བའི་ཆེད་དུ། རྨོངས་རྟུལ་འདུ་གསུམ་པ་པདྨ་རིག་འཛིན་ནམ་རོལ་རྡོར་བས་གང་ཤར་བྲིས་པ་
དགེ་བར་གྱུར་ཅིག །
༄༅། །དུར་ཁྲོད་བདག་པོའི་གསོལ་འཕྲིན་བསྡུས་པ་བཞུགས། ཧཱུྃ་ཛབརྒྱུད་གསུམ་རིག་འཛིན་རྒྱ་མཚོའི་བཀའ་དམ་ལས། །ནམ་ཡང་མི་འདའ་རྡོ་རྗེའི་ཐ་ཚིག་ཅན། །དམ་ཅན་བསྟན་སྲུང་ཡོངས་ཀྱི་རྗེ་དཔོན་ཆེ། །འཕྲིན་
ལས་གློག་ལྟར་མྱུར་བའི་ལས་མཛད་མཁན། །མགོན་དཀར་ཡོབ་ཡུམ་དུར་ཁྲོད་ཀུན་གྱི་བདག །འཁོར་བཅས་མ་གཡེལ་འདིར་བྱོན་དགྱེས་བསྐང་རྫས། །ཕྱི་ནང་གསང་བསྒྲལ་བླ་ན་མེད་པ་ཡི། །རྣམ་མང་མཆོད་པའི་
སྤྲིན་ཚོགས་འདི་འབུལ་བཞེས། །ཐུགས་དམ་བསྐང་ངོ་ཉམས་ཆག་བཟོད་པར་གསོལ། །འགལ་རྐྱེན་ཉེས་ཚོགས་མཐའ་དག་ཞི་བ་དང་། །རང་སེམས་སྣང་བ་མ་ལུས་དབང་དུ་འདུས། །བྱང་ཆུབ་སྒྲུབ་པའི་མཐུན་རྐྱེན་
138
ག་



བཅུ་དྲུག་
ཀ༄༅། །ལེགས་ཚོགས་སྤེལ། །དོན་དམ་རིག་པའི་རང་ཞལ་མངོན་དུ་སྤྱོད། །ས་ལམ་ཡོན་ཏན་རྒྱ་མཚོའི་རྩལ་རྫོགས་ཏེ། །མཐར་ཐུགས་འཇའ་ལུས་མཁའ་སྤྱོད་མྱུར་འགྲུབ་ནས། །རང་བཞན་དོན་གཉིས་འབད་མེད་ལྷུན་
གྲུབ་མཛོད། །༧ ཅེས་པའི་དུར་ཁྲོད་བདག་པོའི་གསོལ་འཕྲིན་བསྡུས་པ་འདི་ཡང་ཚ་བུ་པདྨ་འཕྲིན་ལས་རྣམ་རྒྱལ་གྱིས་བཞེད་ངོར། ཐ་ཤལ་ཝ་གཱིནྡྲའམ་རོལ་རྡོར་བས་གནས་མཆོག་རྡོ་རྗེའི་ཁྱུང་གཤོགས་ཀྱི་ཉེ་འདབས་སུ་སུག་ལས་བགྱིས་པ་དགེ ། མངྒ་ལཾ།
༄༅། །དཔའ་བོ་དུར་ཁྲོད་བདག་པོའི་གསོལ་འཕྲིན་མདོར་བསྡུས་འདོད་དོན་ཀུན་འགྲུབ། ཧཱུྃ་ཨོཾ། བདེ་ཆེན་ལྷུན་གྲུབ་གདོད་མའི་གཞི་ཀློང་ནས། །དཔལ་ལྡན་རྡོ་རྗེ་འཛིན་པའི་བཀའ་ཉན་ཆེ། །དཔའ་བོ་དུར་བདག་ཡབ་
ཡུམ་གཙོ་འཁོར་བཅས། །རབ་འབྱམས་མཆོད་པའི་གནས་འདིར་ད་ཚུར་བྱོན། །དངོས་བཤམས་ཡིད་བྱུང་བརྟེན་སྒྲུབ་བསྐང་བའི་རྫས། །གནམ་ས་བར་སྣང་ཡོངས་གང་མཆོད་པའི་སྤྲིན། །བཞེས་ལ་བསྟན་དང་བསྟན་
འཛིན་བུ་བཞིན་སྐྱོངས། །སྡང་བྱེད་དགྲ་བགེགས་མ་ལུས་ཐལ་བར་རློགས། །རྣལ་འབྱོར་བདག་ཅག་མི་ནོར་འཁོར་བཅས་ལ། །སྲུང་སྐྱོབ་བྱ་ར་མེལ་ཚེ་མ་གཡེལ་བར། །ཡིད་ལ་བསམ་དགུའི་རེ་འབྲས་མ་ལུས་པ།
#* མྱུར་ཏུ་འགྲུབ་པའི་འཕྲིན་ལས་རྟག་སྒྲུབ་མཛོད། །༧ ཅེས་པ་འདི་ཡང་ཚ་བུ་ངག་དབང་དགེ་ལེགས་ཡོན་ཏན་རབ་རྒྱས་སོགས་འགའ་ཞིག་གི་ངོར། སྤྲང་སྨྱོན་འཇིགས་མེད་རོལ་བའི་རྡོ་རྗེས་རྫོང་སར་ནས་ཤར་མར་སུག་ལས་བགྱིས་པའོ། །དགེའོ། །
139



རོལ་བའི་རྡོ་རྗེའི་གསུང་འབུམ།
༄༅། །ཉེ་གནས་རྣམས་ཀྱི་དོན་དུ་བྲིས་པའི་དུར་བདག་མཆོད་འཕྲིན། ཧཱུཾ་བྷྱ༔ རབ་འཇིགས་གཏུམ་དྲག་འབར་བའི་དུར་ཁྲོད་དུ། །ཁྲག་ཞག་རྦ་རླབས་འཁྲིགས་པའི་ཀློང་དཀྱིལ་ན། །རྔམ་བརྗིད་ཐོད་པའི་སྐུ་མཁར་ཆེན་པོ་ནས།
མི་སྡུག་ཀེང་རུས་འཇིགས་གཟུགས་དྲག་ཤུལ་ཅན། །དཔལ་ལྡན་དུར་ཁྲོད་བདག་པོ་ཡབ་ཡུམ་འཁོར། །འཇིགས་རུང་ཤ་ཟ་འབུམ་སྡེའི་ཚོགས་དང་བཅས། །འདིར་བྱོན་བསྒྲལ་བའི་ཤ་ཁྲག་རུས་པའི་ཚོགས། །རྣམ་ལྔས་བརྒྱན་
པའི་མཆོད་གཏོར་ཇ་ཆང་སྐྱེམས། །བཞེས་ལ་བརྣག་པའི་དགྲ་སྡེ་རྩ་ལག་བཅས། །ཐལ་བའི་རྡུལ་ཕྲན་བཞིན་དུ་རབ་བརླགས་ནས། །གསང་སྔགས་བསྟན་པ་དར་ཞིང་རྒྱས་པ་དང་། །རྣམ་དཀར་ཆོས་སྲིད་འདོད་དོན་ལྷུན་གྲུབ་
མཛོད། །༧ ཅེས་པ་འདི་ཡང་ཚ་བུ་འཇམ་དབྱངས་ཀུན་དགའ་མཁྱེན་རབ་དབང་ཕྱུག་སོགས་ཉེ་གནས་རྣམས་ཀྱིས་ངོར། ཐ་ཤལ་འདུ་གསུམ་པ་ཝ་གཱིནྡྲའམ་རོལ་རྡོར་བས་རྫོང་སར་བཀྲ་ཤིས་ལྷ་རྩེའི་དགོན་དུ་ཤར་གྱི་བྲིས་པ་དགེ ། མངྒ་ལཾ།
༄༅། །དུར་ཁྲོད་བདག་པོའི་བསྐང་གསོལ་བཞུགས། ཧཱུཾ། རྒྱལ་བ་ཀུན་གྱི་མཐུ་སྟོབས་འཕྲིན་ལས་རྣམས། །གཅིག་ཏུ་བསྡུས་པ་བསྟན་སྲུང་ཡབ་ཡུམ་སྐུར། །ཡོངས་ཤར་ནོར་བདག་རབ་འཇིགས་ཀེང་རུས་གཟུགས།
ཕྱག་ཞབས་འཁྲིལ་སྦྱོར་ཚུལ་མཛད་སྤྱན་གསུམ་བགྲད། །ཐོད་དབྱུག་ཐོད་ཁྲག་བསྣམས་ཤིང་གར་སྟབས་བསྒྱུར། །དར་དང་རིན་ཆེན་རུས་པའི་རྒྱན་མང་འཆང་། །ཞིང་དང་དུར་ཁྲོད་ཡོངས་ཀྱི་མངའ་བདག་མཛོད།
140



བཅུ་བདུན་
ཀ༄༅། ། སྤྲུལ་བ་ཡང་སྤྲུལ་བཀའ་ཉན་ཕོ་ཉའི་ཚོགས། །བགྲངས་ཡས་འཁོར་བཅས་འབོད་པའི་གནས་འདིར་བྱོན། །རྣལ་འབྱོར་བདག་གི་འདོད་དོན་སྒྲུབ་པའི་ཕྱིར། །དངོས་སུ་བཤམས་དང་ཡིད་ཀྱི་རབ་སྤྲུལ་ཏེ།
ཁྱེད་ཐུགས་དགྱེས་པ་བསྐྱེད་ནུས་མཆོད་པའི་སྤྲིན། །ཉམས་བདུན་ཞིང་བཅུའི་ཚོགས་རྣམས་བསྒྲལ་བ་ཡི། །ཕྱི་ནང་ཤ་ཚིལ་རུས་པ་རི་ལྟར་སྤུངས། །ཁྲག་ཞག་ཀླད་མཁྲིས་དྲོད་མོ་མཚོ་ལྟར་འཁྱིལ། །ཤ་ཆེན་ཚུལ་ཆེན་
དུད་པ་སྤྲིན་ལྟར་གཏིབ། །ཤ་ཁྲག་དམར་གཏོར་ལྷུན་པོ་ལྟ་བུར་བརྗིད། །གོ་མཚོན་སྤྱན་གཟིགས་ཡོ་བྱད་སྐར་ལྟར་བཀྲ། །སྨན་རཀ་ཛ་གད་ཕུད་ཀྱི་མཆོད་པ་སོགས། །ཞིང་ཁམས་རབ་འབྱམས་ཡོངས་སུ་གང་བ་
འདིས། །ནོར་སྐྱོང་དུར་བདག་ཡབ་ཡུམ་འཁོར་བཅས་ཀྱི། །ཐུགས་དམ་ལེགས་བསྐང་ཉམས་ཆག་དབྱིངས་སུ་བཤགས། །འགལ་རྐྱེན་བར་ཆད་མཐའ་དག་ཞི་བ་དང་། །མཐུན་རྐྱེན་བསམ་དོན་མྱུར་ཏུ་འགྲུབ་པ་
མཛོད། །དགྲ་ཇག་ཆོམ་རྐུན་གཅན་གཟན་འཚེ་བ་བཟློག །ཕ་རོལ་བྱད་ཕུར་མནན་གཏད་དབྱིངས་སུ་སོལ། །མཁོ་དགུའི་ཟས་ནོར་ལོངས་སྤྱོད་ཕྱ་གཡང་ཁུག །མོས་པ་རྣམ་བཞིས་ཁམས་གསུམ་དབང་དུ་བསྡུས།
# བསྟན་ལ་གནོད་པའི་དགྲ་བགེགས་ཐལ་བར་རློགས། །དཀོར་ནོར་ལོངས་སྤྱོད་སྲུང་བའི་གཉེར་ཁ་མཛོད། །རྣལ་འབྱོར་བདག་ལ་ལུས་དང་གྲིབ་བཞིན་འགྲོགས། །གང་བཅོལ་འཕྲིན་ལས་རབ་འབྱམས་ཐོགས་མེད་
141



ཆོ་
0%
རོལ་བའི་རྡོ་རྗེའི་གསུང་འབུམ།
སྒྲུབས། །༧ ཅེས་པ་འདི་ཡང་གྲུབ་དབང་རིན་པོ་ཆེའི་སྐུ་སྲས་རང་ཉིད་ཀྱི་ཚ་བུ་འཇམ་དབྱངས་ཀུན་དགའ་ཆོས་བཟང་ཉིད་ཀྱིས་ངོར། གྱི་ན་བ་ཝ་གཱིནྡྲའམ་རོལ་རྡོར་པས་འཇམ་དབྱངས་རིགས་ལྔའི་གནས་ལས་གང་ཤར་ཤར་མར་སུག་ལས་བགྱིས་པ་དགེ་
བར་གྱུར་ཅིག །སརྦ་མངྒ་ལཾ།
༄༅། །དུར་བདག་ཡབ་ཡུམ་གྱི་མཆོད་འཕྲིན་མདོར་བསྡུས་བཞུགས། ན་མོ་གུ་རུ་ཤྲཱི་བཛྲ་སམྦྷ་རཾ་བཛྲ་ཝཱ་ར་ཧི་ཡེ། ཧཱུཾ་ཧཱུཾ། རྡོ་རྗེ་འཆང་ཆེན་ཡབ་ཡུམ་ཁྲོས་པའི་གར། །དཔལ་ལྡན་འཁོར་ལོ་སྡོམ་པ་ཡབ་ཡུམ་ཉིད། །བདུད་
བགེགས་ལོག་འདྲེན་བདུལ་ཕྱིར་མངོན་སྤྱོད་སྐུར། །རབ་བཞེངས་ཀེང་རུས་འཇིགས་པའི་ཆ་ལུགས་ཅན། །དཔའ་བོ་དུར་བདག་ཡབ་ཡུམ་གཏུམ་རྔམ་ཚུལ། །ཞལ་གདངས་ལྗགས་འདྲིལ་སྤྱན་གསུམ་རབ་ཏུ་བགྲད།
ཕྱག་གཡས་ཐོད་དབྱུག་འབར་བ་ཀླད་ལ་འཕྱར། །ཕྱག་གཡོན་ཐོད་ཁྲག་ཐུགས་ཀར་བསྣམས་ཤིང་གསོལ། །ཧ་ཧའི་གད་རྒྱངས་འཇིགས་རུང་རྐན་སྒྲ་བརྡེག །མི་བཟད་དྲག་ཤུལ་ཤིན་ཏུ་ཁྲོས་ཤིང་འཁྲུགས། །གདུག་
ཅན་དགྲ་བགེགས་དཔུང་བཅས་ཅིག་ཅར་འཇོམས། །དར་དང་རཏྣ་རུས་པའི་རྒྱན་གྱིས་སྤྲས། །ཡེ་ཤེས་མེ་དབུས་བརྐྱང་བསྐུམས་གར་གྱིས་བཞེངས། །སྤྲུལ་བ་ཡང་སྤྲུལ་བཀའ་ཉན་ཕོ་ཉ་བྲན། །ཤ་ཟ་ཁྲག་འཐུང་མ་མོ་
142



ཀ༄༅། །མཁའ་འགྲོའི་ཚོགས། །ཕྲ་མེན་གནོད་སྦྱིན་གཅན་སྤྱང་འཇིགས་རུང་རྔམ། །ཕྱོགས་སྐྱོང་ཞིང་སྐྱོང་གནས་ཉུལ་སྡེ་བརྒྱད་སོགས། །དམ་ཅན་རྒྱ་མཚོའི་ཚོགས་བཅས་འདིར་གཤེགས་ལ། །དགྲ་བགེགས་
བསྒྲལ་བའི་རོ་ཡི་གདན་ལ་བཞུགས། །དམ་ཚིག་གཉན་ལས་མ་འདའ་ས་མཱ་ཡ། །ཆོས་དབྱིངས་བདེ་ཆེན་རོལ་བ་ལས་བྱུང་བའི། །རབ་འབྱམས་ཞི་རྒྱས་དབང་དྲག་མཆོད་པའི་སྤྲིན། །ཁྱེད་ཐུགས་དགྱེས་པའི་མཐུན་
རྫས་འདོད་དགུའི་ཚོགས། །མ་ཚང་མེད་པ་ཅི་འདོད་ལེགས་འབྱུང་བ། །དཔག་བསམ་ཤིང་དང་འདོད་འབྱུང་བུམ་པ་བཟང་། །ནམ་མཁའི་མཛོད་དང་ཀུན་བཟང་རྣམ་ཐར་བཞིན། །ས་དང་བར་སྣང་ནམ་མཁའི་ཁམས་
བབཀང་ནས། །སྲུང་མ་གཉན་པོ་འཁོར་དང་བཅས་ལ་འབུལ། །སྐུ་གསུང་ཐུགས་ཀྱི་ཐུགས་དམ་ལེགས་བསྐོང་ནས། །ཉམ་ཆག་དྲི་མ་མ་ལུས་བཤགས་པར་བགྱི། །ཕྱི་ནང་གསང་བའི་དགྲ་བགེགས་དབྱིངས་སུ་བཟློག །
ཅི་འདོད་ལས་ཀུན་འབད་མེད་ལྷུན་གྲུབ་མཛོད། །ཡིད་ལ་བརྣག་པའི་གདུག་ཅན་དགྲ་བོ་འདི། །ལོ་ཟླ་ཞག་དང་ཟ་མར་མ་འགྱང་བར། །ཆོ་འཕྲུལ་སྣ་དགུ་དང་བཅས་སྲོག་རྩ་ཆོད། །རྣམ་ཤེས་ཆོས་དབྱིངས་ཀློང་དུ་མྱུར་
* ཏུ་དྲོངས། །ཤ་ཁྲག་རུས་ལྤགས་དོན་སྙིང་མཆོད་པར་རོལ། །བསང་གསུར་གསེར་སྐྱེམས་སྨད་རཀ་གཏོར་མའི་ཚོགས། །ཕྱེ་མར་ཞལ་ཟས་དུ་མས་གཏང་རག་འབུལ། །གང་བཅོལ་ཐོགས་མེད་སྒྲུབ་ཤིག་སྲུང་མའི་
143
རཀ



རོལ་བའི་རྡོ་རྗེའི་གསུང་འབུམ།
ཚོགས། །༧ ཞེས་པའི་དཔའ་བོ་དུར་བདག་ཡབ་ཡུམ་གྱི་མཆོད་འཕྲིན་མདོར་བསྡུས་འདི་ཡང་རང་ཉིད་ཀྱི་ཚ་བུ་འཇམ་དབྱངས་ཀུན་དགའ་ཆོས་སྐྱོང་བཟང་པོ་ནས་བསྐུལ་ངོར། གྱི་ན་བ་པདྨ་རིག་འཛིན་རྡོ་རྗེས་རྫོང་སར་ལས་ཤར་མར་བྲིས་པ་དགེ །
༄༅། །དུར་ཁྲོད་བདག་པོའི་གསོལ་བསྡུས་བར་ཆད་ཀུན་སེལ་བཞུགས། ཧཱུྃ་ཛརབ་འཇིགས་བསིལ་ཚལ་ཧེ་ཆེན་བརྡལ་བ་སོགས། །རབ་འབར་དུར་ཁྲོད་བརྒྱད་དང་འོག་མིན་ནས། །རབ་ཁྲོས་མགོན་དཀར་དུར་བདག་
གཙོ་འཁོར་བཅས། །རབ་འབྱམས་མཆོད་པའི་གནས་འདིར་ཐོགས་མེད་བྱོན། །ཁྱེད་ཐུགས་དགྱེས་པ་སྐྱེད་བྱེད་འདོད་དགུའི་རྫས། །ཁྱད་པར་དམ་རྫས་དམར་གཏོར་ཆང་བུ་དང་། །བློ་ལྡན་གཡག་རྒོད་ཤ་ཚིལ་ཟས་
སྣའི་ཚོགས། །ཕྱི་ནང་གསང་བ་རྨད་བྱུང་བླ་མེད་ཀྱིས། །མཆོད་པའི་བྱེ་བྲག་མ་ཚང་མེད་པ་འདིས། །ཡེ་ཤེས་མགོན་པོ་དཔའ་བོ་དུར་ཁྲོད་བདག །ཡབ་ཡུམ་སྤྲུལ་བ་ཡང་སྤྲུལ་འཁོར་བཅས་ཀྱིས། །ཐུགས་དམ་ལེགས་
བསྐང་ཉམས་ཆག་མ་ལུས་བཤགས། །དགྲ་རྐུན་གཅན་སྤྱང་འཇིགས་དང་གནོད་པ་སྲུང་། །ས་བདག་ཀླུ་གཉན་མ་མོའི་ནད་ཡམས་བཟློག །མི་མཐུན་ཉེར་འཚེ་བར་ཆད་ཐམས་ཅད་སོལ། །ཆོས་སྲིད་དབུལ་ཕོངས་མ་
ལུས་ཞི་བར་མཛོད། །ཡེ་ཤེས་སྤྱན་ལྡན་གནོད་སྦྱིན་གསང་བའི་མགོན། །ཁྱོད་ཉིད་བདག་གིས་རིང་ནས་བསྙེན་ཅིང་སྒྲུབ། །གསོལ་མཆོད་བསྟོད་པའི་རེ་འབྲས་མ་ལུས་པ། །རིང་པོར་མི་འགྱང་འཕྲལ་དུ་མྱུར་སྨིན་
144



ཀ ༄༅། །མཛོད། །སྐྱེ་རྒུ་མ་ལུས་བདེ་ཞིང་སྐྱིད་པའི་གཞི། །རྒྱལ་བསྟན་རིན་ཆེན་མི་ཉམས་དར་ཞིང་རྒྱས། །དེ་འཛིན་སྐྱེས་མཆོག་དམ་པའི་ཞབས་པད་བརྟན། །བསྟན་ལ་སྨན་པའི་མཛད་འཕྲིན་ཕྱོགས་མཐར་ཁྱབ། །
ཁྲིམས་ལྡན་དགེ་འདུན་སྡེ་ཀུན་ཐུགས་མཐུན་ཞིང་། །བཤད་སྒྲུབ་བྱ་བས་ཉིན་མཚན་འདའ་བར་མཛོད། །དད་གཏོང་འབྱོར་ལྡན་སྦྱིན་བདག་ཚེ་བསོད་འཕེལ། །རྣམ་དཀར་དགེ་བཅུའི་ལམ་ལ་རབ་ཞུགས་ནས། །
ཡངས་པའི་རྒྱལ་ཁམས་ཀུན་ཏུ་བཀྲ་ཤིས་དང་། །ཕུན་ཚོགས་དགེ་ལེགས་སྣང་བས་ཁྱབ་པར་མཛོད། །༧ ཅེས་པའི་དུར་ཁྲོད་བདག་པོའི་གསོལ་བསྡུས་འདི་ཡང་སྤྲུལ་བའི་སྐུ་མཆོག་པདྨ་འཕྲིན་ལས་རྣམ་རྒྱལ་གྱི་བཞེད་སྐོང་དུ། གྱི་ན་བ་
རོལ་རྡོར་བས་འཕགས་པ་རིགས་གསུམ་མགོན་པོའི་གནས་མཆོག་ཁྲ་བོ་རི་སུལ་ནས་མགྱོགས་པར་སུག་ལས་བགྱིས་པའོ། །དགེའོ། །
༄༅། །དུར་བདག་མཆོད་འཕྲིན་དབྱར་སྐྱེས་རྔ་གསང་བཞུགས། ཧཱུྃ་བྷྱོ༔ རྒྱལ་བ་ཀུན་གྱི་འཕྲིན་ལས་ཀུན། །གཅིག་བསྡུས་གདུག་པ་འདུལ་བའི་ཕྱིར། །ཁྲོ་འཁྲུག་གཏུམ་རྔམས་དྲག་ཤུལ་ཅན། །ལྗགས་དབང་གློག་དམར་
༈ བཞིན་དུ་འཁྱུག ། སྙན་གཤོག་རྦ་རླབས་ལྟར་དུ་གཡོ། །ཡན་ལག་ཐམས་ཅད་དྲངས་ཞིང་རིང་། །ཚིགས་མཚམས་རུས་སྦྲེལ་འཇིགས་པའི་སྐུ། །དར་གྱི་ན་བཟའ་ལྷབ་ལྷུབ་གསོལ། །སྟངས་སྟབས་གར་བསྒྱུར་ཁྲིགས་
145



རོལ་བའི་རྡོ་རྗེའི་
སེ་ཁྲིགས། །ཞལ་ནས་བཤུག་སྒྲ་ཤ་ར་ར། །ཡབ་ཡུམ་ཕྱག་སྦྲེལ་ཡེ་རེ་རེ། །སོར་ཚིགས་འདར་ཉམས་ཁྲི་ལི་ལི། །ཞབས་གཉིས་གོམ་སྟབས་ཡ་ལ་ལ། །རིན་ཆེན་རུས་རྒྱན་ཁྲོ་ལོ་ལོ། །དྲིལ་གཡེལ་སྒྲ་སྙན་སི་ལི་ལི། །ལྷ་
ཚིགས་འཕར་སྒྲ་ཀྱི་ལི་ལི། །ཧཱུྃ་ཕཊ་བྷོ་སྒྲ་དི་རི་རི། །འཁོར་ཚོགས་རྒྱ་མཚོ་འཐིབས་སེ་ཐིབ། །འཇིགས་པའི་སྐན་སྒྲ་ཐགས་སེ་ཐག །གླུ་ལེན་པད་ཀོར་ཆེམས་སེ་ཆེམ། །མེ་དཔུང་འབར་བའི་ཀློང་དཀྱིལ་ནས། །མོ་
ཐོགས་སྐད་ཅིག་ཡུད་ཙམ་ལ། །འབོད་པའི་གནས་འདིར་ད་ཚུར་བྱོན། །བསྒྲལ་བའི་དོན་སྙིང་དབང་པོ་ལྔ། །ཕྱི་ནང་ཤ་ཚིལ་རུས་ལྕགས་ཚོགས། །དམར་ཆེན་གཏོར་མ་ཛ་གད་ཕུད། །སྣ་ཚོགས་སྤྱན་གཟིགས་གོ་མཚོན་
རིགས། །བསང་གསུར་དུད་པས་མཁའ་དབྱིངས་བཀང་། །རབ་འབྱམས་མཆོད་པའི་སྤྲིན་ཚོགས་ཀྱིས། །སྲུང་མ་འཁོར་བཅས་ཐུགས་དམ་བསྐང་། །ཐུགས་འགལ་ཉེས་ཚོགས་མཐའ་དག་བཤགས། །དལ་བའི་དུས་
# སུ་ཁྱོད་བསྟེན་ནས། །འབྱོར་བའི་མཆོད་པ་རྒྱ་ཆེན་ཕུལ། །དགོས་པའི་དུས་སུ་ཁྱོད་བསྐུལ་ན། །བཅོལ་བའི་ལས་ཀུན་ཐོགས་མེད་སྒྲུབས། །རྣལ་འབྱོར་བདག་ཅག་འཁོར་བཅས་ལ། །མི་འབྲལ་ལུས་དང་གྲིབ་ལྟར་
འགྲོགས། །ཉིན་གྱི་དུས་སུ་བྱ་ར་གྱིས། །མཚན་གྱིས་དུས་སུ་མེལ་ཚེ་མཛོད། །ནད་གདོན་འགལ་རྐྱེན་བར་ཆད་སོལ། །ཆོས་སྲིད་དཔལ་འབྱོར་ཚེ་གཡང་སྤེལ། །ཁམས་གསུམ་སྣང་བ་དབང་དུ་བསྡུས། །གནོད་བྱེད་
146
དོ་གས



ཉི་ཤུ་
ཀ༄༅། །དགྲ་བགེགས་དཔུང་བཅས་ཐུལ། །གསང་སྔགས་བསྟན་པའི་རྒྱལ་མཚན་ཚུགས། །བསྟན་འཛིན་དཔོན་སློབ་བུ་བཞིན་སྐྱོངས། །མཐུན་རྐྱེན་ཟས་ནོར་ལོངས་སྤྱོད་བསྡུས། །ཕ་རོལ་དགྲ་རྐུན་གནོད་པ་སྲུངས། །
བསྟན་པའི་ཉི་འོད་ཀུན་ཏུ་གསལ། །འགྲོ་བའི་བདེ་སྐྱིད་པད་ཚལ་བཞད། །ས་གསུམ་དགེ་ལེགས་རྒྱ་མཚོས་ཁྱབ། །བཀྲ་ཤིས་ཕུན་ཚོགས་དཔལ་རྒྱལ་མཛོད། །༧ ཅེས་པ་འདི་མཆོག་སྤྲུལ་པདྨ་འཕྲིན་ལས་རྣམ་རྒྱལ་ནས་བསྐུལ་ཕྱིར། འདུ་
གསུམ་པ་རོལ་རྡོར་བས། སྐྱེས་མཆོག་དམ་པ་མཁྱེན་ཀོང་མཆོག་གསུམ་གྱིས་བྱིན་གྱིས་བརླབས་ཤིང་དུར་ཁྲོད་ཆེན་པོ་བསིལ་བའི་ཚལ་དང་མཚུངས་པར་བསྔགས་པའི་གནས་མཆོག་ཁྱད་པར་ཅན་ནས་ཤར་མར་སོར་རྩེས་འདུ་བྱེད་བགྱིས་པ་དགེ །སརྦ་མངྒ་ལཾ།
༄༅། །དུར་བདག་གསོལ་འཕྲིན་བསྡུས་པ་འབྲེལ་ཚད་མཁའ་སྤྱོད་ཞིང་དུ་འདྲེན་པའི་ཐེམ་སྐས་བཞུགས། ན་མོ་གུ་རུ་ཤྲཱི་ཙཀྲ་སམྦྷ་རཾ་བཛྲ་ཝ་ར་ཧི་ཡེ། དུར་བདག་གསོལ་འཕྲིན་བསྡུས་པ་ནི། ཧཱུྃ་ཨོཾ། དཔལ་ལྡན་འཁོར་ལོ་
སྡོམ་པ་ཡབ་ཡུམ་གནས། །མཁའ་སྤྱོད་བདེ་བ་ཆེན་པོའི་གླིང་མཆོག་གི། །བསྟན་འཛིན་སྲུང་བར་མཛད་ཅིང་གསང་བའི་མགོན། །གནོད་སྦྱིན་ནོར་ལྷ་གཏེར་བདག་ཡོངས་ཀྱི་རྗེ། །བདེ་ཆེན་ཐབས་མཆོག་དཔའ་བོ་
དུར་ཁྲོད་བདག །སྟོང་ཆེན་ཤེས་རབ་ཨེ་ཀ་ས་ར་མ། །རྩལ་འཁོར་ཤ་ཟ་མཁའ་འགྲོ་རྒྱ་མཚོར་བཅས། །དགྱེས་པའི་གར་གྱིས་འདིར་བྱོན་བརྟན་པར་བཞུགས། །རྩ་བརྒྱུད་རིག་འཛིན་བླ་མའི་ཚོགས་རྣམས་ཀྱི། །བཀའ་
147



རོལ་བའི་རྡོ་རྗེའི་གསུང་འབུམ།
དམ་གཉན་ལས་མ་འདའ་ཐ་ཚིག་ཅན། །ཉམས་ཆག་དྲི་མ་མ་ལུས་བཤགས་པར་བགྱི། །གནས་གཏེར་དཀོར་ནོར་ཆོས་ཀྱི་སྲུང་མ་མཛོད། །དངོས་བཤམས་ཡིད་སྤྲུལ་ཕྱི་ནང་གསང་བ་ཡི། །མཐུན་རྫས་འདོད་དགུས་
གནམ་ས་བར་སྣང་ཀུན། །ཡོངས་གང་མཆོད་པའི་བྱེ་བྲག་མཐའ་ཀླས་པས། །ཡིད་བཞིན་ནོར་བུ་གསང་མགོན་འཁོར་དང་བཅས། །གསོལ་ལོ་མཆོད་དོ་བསྐང་ངོ་མངའ་གསོལ་ལོ། །དགྱེས་པར་བཞེས་ལ་མི་འབྲལ་
རྟག་འགྲོགས་ནས། །སྲིད་ཞིའི་དཔལ་ཡོན་ཆོས་ནོར་འདོད་ཐར་གྱི། །སྡེ་བཞིའི་དཔལ་གཡང་འབད་མེད་ཆར་ལྟར་ཕོབས། །གནས་འདིར་བགྲངས་ཡས་སྐལ་བཟང་སྤྲིན་བཞིན་བསྡུས། །མི་ནུབ་བསྟན་པའི་རྒྱལ་
མཚན་ཡུན་དུ་ཚུགས། །ཟབ་གསང་བསྟན་པ་ཀུན་ཏུ་འཕེལ་རྒྱས་མཛོད། །དམ་སྲི་བྱུར་འདྲེ་འགོང་པོའི་རིགས་ཀུན་ཐུལ། །བསྟན་ལ་འཚེ་བའི་གདུག་ཅན་དགྲ་བགེགས་སྒྲོལ། །མོས་ལྡན་གདུལ་བྱའི་བློ་སྣ་ཆོས་ལ་
བསྒྱུར། །བྱང་ཆུབ་སྒྲུབ་པའི་ཚེ་བསོད་དཔལ་འབྱོར་བསྐྱེད། །རྣམ་འབྱེད་བློ་གྲོས་སྣང་བའི་གཏེར་ཁ་ཕྱེ། །རིག་པ་ཡེ་ཤེས་ཆེན་པོའི་རང་ཞལ་སྤྲོད། །ས་དང་ལམ་གྱི་ཀེག་དང་གོལ་ས་ཆོད། །གསང་གསུམ་ཡེ་ཤེས་རྡོ་
རྗེའི་བྱིན་ཆེན་སྩོལ། །ཉམས་རྟོགས་ཡོན་ཏན་དབྱར་མཚོ་བཞིན་དུ་སྤེལ། །སྙན་པའི་གདུགས་དཀར་སྲིད་པའི་རྩེ་མོར་ཕྱུར། །གྲགས་པའི་རྔ་ཆེན་ས་གསུམ་འགེངས་བར་བརྡུངས། །འབྲེལ་ཚད་མཁའ་སྤྱོད་དག་པའི་
148
ཟླ་



ཉེར་གཅིག་
༄༅། ། ཞིང་དུ་དྲོངས། །རྣམ་བཞིའི་ཕྲིན་ ལས་མ་གཡེལ་ཐོགས་མེད་སྒྲུབས། །༧ ཞེས་པ་འདི་ཡང་མཆོག་སྤྲུལ་རིན་པོ་ཆེ་པདྨ་འཕྲིན་ལས་རྣམ་རྒྱལ་ནས་འདི་འདྲ་ཞིག་དགོས་ཞེས་བསྐུལ་བས་རྟེན་འབྲེལ་ལ་བསམ་ནས། འདུ་གསུམ་པ་པདྨ་
རིག་འཛིན་ནམ་རོལ་རྡོར་བས་དབེན་རི་ལས་གང་ཤར་ཤར་མར་བྲིས་པ་དགེ་ལེགས་འཕེལ། སརྦ་མངྒ་ལཾ།
༄༅། །དུར་ཁྲོད་བདག་པོའི་གསོལ་འཕྲིན་ཕྱོགས་བསྡུས་བཞུགས། ཧཱུྃ། དད་པ་དང་ནི་དམ་ཚིག་གིས། །ལྷ་ཆེན་དཔལ་འབར་གསང་བའི་མགོན། །དུར་ཁྲོད་བདག་པོ་ཡབ་དང་ཡུམ། །འཁོར་དང་བཅས་པ་སྤྱན་འདྲེན་ནོ།
འདིར་བྱོན་དགྱེས་པའི་གདན་ལ་བཞུགས། །རིག་འཛིན་བརྒྱུད་པའི་དམ་ལ་གནས། །ཕྱི་ནང་གསང་བའི་མཆོད་པ་བཞེས། །སྐུ་གསུང་ཐུགས་འགལ་ཉེས་ཚོགས་བཤགས། །མི་འདོད་མཚན་ངན་དབྱིངས་སུ་སོལ། །
ཚེ་བསོད་ལུང་རྟོགས་ཡོན་ཏན་སྤེལ། །ཁམས་གསུམ་སྣང་བ་དབང་དུ་བསྡུས། །གནོད་བྱེད་དགྲ་བགེགས་ཐལ་བར་རློགས། །རྣལ་འབྱོར་གསང་མཐའི་བསྟན་པ་མཆོག །ཕྱོགས་དུས་གནས་སྐབས་ཐམས་ཅད་དུ། །
#་ དར་རྒྱས་ཡུན་དུ་གནས་པ་ལ། །རྣམ་བཞིའི་ཕྲིན་ལས་གཡེལ་མེད་མཛོད། །༧ ཅེས་པ་འདི་ཡང་སྐྱེས་མཆོག་དྷརྨ་བྷ་དྲའི་ཐུགས་བཞེད་བཞིན། རྨོངས་རྟུལ་ཝ་གཱིནྡྲའམ་རོལ་རྡོར་བས་འཕྲལ་དུ་སུག་ལས་བགྱིས་པ་དགེའོ། ། ༈ ཧཱུྃ། བདེ་
149



རོལ་བའི་རྡོ་རྗེའི་གསུང་འབུམ།
གཤེགས་བཀའ་ཡི་སྲུང་མ་མཐུ་རྩལ་ཅན། །དཔལ་ལྡན་དུར་ཁྲོད་བདག་པོ་འཁོར་དང་བཅས། །རྣལ་འབྱོར་བདག་གིས་གདུང་བའི་སྤྱན་འདྲེན་ཚེ། །གློག་ལྟར་མྱུར་བའི་ཤུགས་ཀྱིས་འདིར་བྱོན་ལ། །ཕྱི་ནང་གསང་བ་
རབ་འབྱམས་མཆོད་པའི་སྤྲིན། །མ་ཚང་མེད་པའི་བཞེད་དགུ་འདི་བཞེས་ལ། །རྣལ་འབྱོར་བྱང་ཆུབ་སྒྲུབ་པའི་བར་ཆད་སོལ། །ཆོས་སྲིད་འདོད་པའི་དོན་ཀུན་གཡེལ་མེད་སྒྲུབས། །སྙིགས་དུས་དམུ་རྒོད་གདུལ་བྱ་
འདུལ་བ་ལ། །གྲུབ་མཆོག་ནཱ་རོའི་བསྟན་པ་རིན་པོ་ཆེ། །ཕྱོགས་དུས་ཀུན་ཏུ་དར་ཞིང་རྒྱས་པ་ལ། །མ་གཡེལ་སྲུང་མ་རྒྱ་མཚོས་འཕྲིན་ལས་མཛོད། །༧ ཅེས་པ་འདི་ཡང་མཆོག་སྤྲུལ་རིན་པོ་ཆེ་ཐུགས་བཞེད་བསྐང་ཕྱིར། གྱི་ན་བ་
ཝ་གཱིནྡའམ་རོལ་རྡོར་བས་བཀའ་སྩལ་མ་ལྡོག་ཙམ་དུ་སུག་ལས་བགྱིས་པའོ། །མངྒ་ལཾ། ༈ ཧཱུཾ། བཀའ་གསང་སྔགས་ཀྱི་སྲུང་མ་མཐུ་བོ་ཆེ། །དུར་ཁྲོད་ཞིང་སྐྱོང་ཤ་ཟ་འབུམ་སྡེའི་གཙོ། །ནོར་སྐྱོང་དུར་བདག་ཡབ་ཡུམ་འཁོར་དང་
# བཅས། །མ་ཐོགས་མཆོད་པའི་གནས་འདིར་ད་ཚུར་བྱོན། །ཏིང་འཛིན་སྔགས་དང་ཕྱག་རྒྱས་བྱིན་རླབས་པའི། །འདོད་དགུ་ཀུན་འབྱུང་འཛད་མེད་མཆོད་པའི་སྤྲིན། །རབ་འབྱམས་ཞིང་ཀུན་ཡོངས་སུ་གང་བ་འདི།
དགྱེས་པར་བཞེས་ལ་ཕྱི་ནང་གསང་བ་ཡི། །འགལ་རྐྱེན་བར་ཆད་མ་ལུས་ཞི་བར་མཛོད། །མཐུན་རྐྱེན་ཚེ་དང་བསོད་ནམས་དཔལ་འབྱོར་སྤེལ། །གྲགས་སྙན་ལུང་རྟོགས་ཡར་ངོའི་ཟླ་བཞིན་རྒྱས། །བསྟན་འགྲོའི་དོན་
150



T -
ན
ཉེར་གཉིས་
ཀ༄༅། ། ཆེན་འགྲུབ་པའི་སྡོང་གྲོགས་མཛོད། །༧ ཅེས་པ་འདི་ཡང་རྣམ་དཔྱོད་ཕུལ་དུ་ཕྱིན་པའི་སྐུ་སྐྱེས་དམ་པའི་བཞེད་ངོར། ལྡོམ་པུ་བ་ཝགཱིནྡྲའམ་རོལ་རྡོར་བས་སུག་ལས་བགྱིས་པ་དགེ་ལེགས་མཆོག་ཏུ་རྒྱས་པར་གྱུར་ཅིག ། ༈ ཧཱུྃ་ཛ༔ ཧེ་རུ་
ཀ་དཔལ་ཡབ་ཡུམ་བཀའ་སྡོད་མཆོག །དུར་ཁྲོད་ཞིང་སྐྱོང་ཤ་ཟ་མཁའ་འགྲོའི་གཙོ། །གནོད་སྦྱིན་ནོར་ལྷ་འབུམ་སྡེའི་རྗེ་དཔོན་ཆེ། །དཔའ་བོ་དུར་བདག་ཡབ་ཡུམ་འཁོར་དང་བཅས། །མ་ཐོགས་སྐད་ཅིག་ཉིད་ལ་
འདིར་བྱོན་ལ། །ཤ་ཁྲག་དམར་གཏོར་གསེར་སྐྱེམས་རྒྱ་མཚོ་དང་། །དར་དང་རིན་ཆེན་རུས་པའི་རྒྱན་སྣ་ཚོགས། །གོ་མཚོན་ཡོ་བྱད་མཐུན་རྫས་བསམ་མི་ཁྱབ། །གནམ་ས་བར་སྣང་མ་ལུས་ཡོངས་བཀང་ནས། ནོར་
སྐྱོང་ཆེན་པོ་ཡབ་ཡུམ་འཁོར་དང་བཅས། །གསོལ་ལོ་མཆོད་དོ་དམ་ཚིག་ཉམས་ཆག་བཤགས། །ནམ་ཡང་མི་འབྲལ་ལུས་དང་གྲིབ་བཞིན་འགྲོགས། །རྣལ་འབྱོར་བདག་ཅག་གར་འགྲོ་གར་གནས་ཀྱང་། །དུས་དྲུག་
བྱ་ར་མེལ་ཚེ་མ་གཡེལ་བར། །གང་བརྩམ་ཆོས་སྲིད་བྱ་བ་མ་ལུས་པ། །འབད་རྩོལ་མེད་པར་ལྷུན་གྱིས་འགྲུབ་པར་མཛོད། །༧ ཅེས་པ་འདི་ཡང་རྣམ་དཔྱོད་མཆོག་ལྡན་སྤྲུལ་བའི་སྐུ་རིན་པོ་ཆེའི་གསུང་བསྐུལ་ངོར། ཐ་ཤལ་བ་
_ཤ་ ཝགཱིནྡྲའམ་རོལ་རྡོར་བས་སུག་ལས་བགྱིས་པ་བི་ཛ་ཡནྟུ། ། ༈ ཧུ་བྷོ༔ ཞིང་སྐྱོང་གསང་མགོན་དཔའ་བོ་ནོར་གྱིས་ལྷ། །རྣལ་འབྱོར་གསང་མཐའི་བསྟན་སྲུང་དྲག་ཤུལ་ཅན། །མ་གཡེལ་དམ་ཚིག་དབང་གིས་བརྩེར་དགོངས་ལ།
151



ཏུ་
རོལ་བའི་རྡོ་རྗེའི་གསུང་འབུམ།
འབོད་པའི་གནས་འདིར་ཐོགས་མེད་མྱུར་ཏུ་བྱོན། །སྔགས་རྒྱ་ཏིང་འཛིན་མཐུ་ཡིས་བྱིན་རླབས་པའི། །སྨན་རཀ་གཏོར་བསང་སྐྱེམས་ཕུད་མཆོད་པའི་སྤྲིན། །མཐའ་ཀླས་ཞིང་ཀུན་ཡོངས་བཀང་འདི་བཞེས་ལ། །རྣལ་
འབྱོར་བཅོལ་བའི་འཕྲིན་ལས་མ་གཡེལ་ཅིག །བྱང་ཆུབ་སྒྲུབ་ལ་བར་གཅོད་གདོན་བགེགས་རིགས། །ཐོད་དབྱུག་འབར་བས་བརྡུང་ལ་རྡུལ་བཞིན་རློགས། །མི་ཕྱུག་ནོར་ལ་དགྲ་རྐུན་འཚེ་བྱེད་ཀུན། །ཐོད་ཁྲག་
རླངས་པས་བདུག་ལ་མོས་ཤིང་རེངས། །ཁ་སྨྲས་གླེང་རྩོད་བྱེད་མ་མཐུ་གཏད་མཁན། །ཀུན་གྱི་སྲོག་སྙིང་དམར་པོ་ཞལ་དུ་བཞེས། །གསོལ་མཆོད་བསྟོད་པའི་རེ་འབྲས་ཆུད་མ་གཟོན། །གང་བཅོལ་འཕྲལ་དུ་འགྲུབ་
པའི་སྡོང་གྲོགས་མཛོད། །༧ ཅེས་པ་འདི་ཡང་མཆོག་སྤྲུལ་ཀརྨ་བི་ཛ་ཡའི་བཞེད་སྐོང་དུ། སྤྲང་པོ་གྱི་ན་བ་ཝ་གཱིནྡྲའམ་རོལ་རྡོར་བས་བྲིས་པ་ཛ་ཡནྟུ། གསང་ཆེན་བཀའ་ཡི་སྲུང་མ་ཆེ། །དུར་ཁྲོད་ཤ་ཟ་མཁའ་འགྲོའི་གཙོ། །ཡིད་
བཞིན་མགོན་པོ་ནོར་གྱི་ལྷ། །ཀེང་རུས་འཇིགས་པའི་ཆ་བྱད་ཅན། །ཡབ་ཡུམ་སྤྲུལ་འཁོར་རྒྱ་མཚོའི་ཚོགས། །མ་ལུས་འདིར་གཤེགས་བརྟན་པར་བཞུགས། །དངོས་བཤམས་ཡིད་བྱུང་མཆོད་པའི་རྫས། །ཕྱི་ནང་
གསང་བ་བླ་མེད་ཀྱིས། །ཞིང་ཁམས་རབ་འབྱམས་ཡོངས་བཀང་ནས། །གསོལ་ལོ་མཆོད་དོ་ཐུགས་དམ་བསྐང་། །དགྱེས་པར་བཞེས་ལ་ཉམས་ཆག་བཤགས། །ཐུགས་འགལ་ཉེས་ཚོགས་བཟོད་པར་གསོལ། །རྣལ་
152



ཉེར་གསུམ་
༄༅། ། འབྱོར་བདག་ཅག་འཁོར་དང་བཅས། །ཟས་ནོར་ལོངས་སྤྱོད་ཡོ་བྱད་རིགས། །རྟེན་གསུམ་མཆོད་པའི་རྫས་སྣ་ཚོགས། །མ་ལུས་སྲུང་ཞིང་གཉེར་ཁ་མཛོད། །ལྷ་ཀླུ་མི་གསུམ་ཆེ་རྒུ་དང་། །སྟོབས་འབྱོར་
མངའ་ཐང་ལྡན་པ་ཀུན། །ཞི་བའི་ལས་ཀྱིས་དུལ་བར་གྱིས། །རྒྱས་པའི་ལས་ཀྱིས་སྤྱི་སྐོངས་ཤིག །དབང་གི་ལས་ཀྱིས་སྣང་བ་བསྒྱུར། །དྲག་པོའི་ལས་ཀྱིས་ཚར་ཆོད་ཅིག །དགྲ་ཇག་ཆོམ་རྐུན་ཡན་ལག་ཆོངས།
།གཅན་གཟན་གདུག་པའི་ཁ་ཆིངས་ཤིག ། མ་དད་ལོག་ལྟ་ཅན་རྣམས་དང་། །དམུ་རྒོད་གདུལ་དཀའི་འགྲོ་རྣམས་ཀྱི། །བློ་སྣ་དམ་པའི་ཆོས་ལ་བསྐུལ། །རྣམ་དཀར་དགེ་བཅུའི་ལམ་ལ་བཀོད། །ས་དང་ལམ་གྱི་ཡོན་
ཏན་སྤེལ། །བར་དོའི་འཁྲུལ་སྣང་དབྱིངས་སུ་སོལ། །མཁའ་སྤྱོད་ཞིང་དུ་ལམ་སྣ་དྲོངས། །མ་གཡེལ་སྲུང་མ་མཐུ་རྩལ་ཅན། །མདོར་ན་རྣལ་འབྱོར་བདག་ཅག་གི །ཆོས་དང་སྲིད་ཀྱི་འདོད་པའི་དོན། །གང་བརྩམ་བྱ་བ་
མ་ལུས་པ། །གེགས་མེད་འགྲུབ་པའི་སྡོང་གྲོགས་མཛོད། །༧ ཅེས་པའང་མཆོག་སྤྲུལ་དམ་པ་དྷརྨ་བྷ་དྲའི་གསུང་བསྐུལ་ངོར། གྱི་ན་བ་ཝ་གཱིནྡྲའམ་རོལ་རྡོར་པས་དབེན་གནས་ཁྱུང་ལུང་དངུལ་མཁར་གཉིས་པ་ནས་གང་ཤར་ཤར་མར་བྲིས་པ་དགེ་
ལྟ* །སརྦ་མངྒ་ལཾ། ༈ ཛབྷོ། རྒྱལ་བ་ཀུན་གྱི་བླ་མེད་བསྟན་པ་མཆོག །སྐྱོང་མཛད་ནོར་ལྷའི་སྡེ་དཔོན་ཀེང་རུས་གཟུགས། །དཔའ་བོ་ཡབ་ཡུམ་སྤྲུལ་འཁོར་རྒྱ་མཚོར་བཅས། །དགྱེས་པའི་གར་གྱི་འདིར་བྱོན་མཆོད་གཏོར་
153



།
རོལ་བའི་རྡོ་རྗེའི་གསུང་འབུམ།
དང་། །སྨན་རཀ་ཛ་གད་བསྒྲལ་བའི་ཤ་ཁྲག་རུས། །དོན་སྙིང་དབང་པོ་རྣམ་ལྔ་ཀླད་ཞག་མཁྲིས། །ཕྱི་ནང་གསང་བ་ཡང་གསང་བླ་མེད་ཀྱིས། །མཆོད་པའི་སྤྲིན་གྱིས་གནམ་ས་བར་སྣང་ཀུན། །ཡོངས་བཀང་ལྷ་ཆེན་
ཡབ་ཡུམ་འཁོར་དང་བཅས། །གུས་པས་མཆོད་ཅིང་གདུང་བའི་དབྱངས་ཀྱིས་བསྟོད། །ཐུགས་དམ་གཉན་པོ་བསྐང་ལ་ཉམས་ཆག་བཤགས། །བསྟན་སྲུང་ཆེན་པོར་མངའ་གསོལ་དགྲ་ལྷར་བསྟེན། ། མི་འབྲལ་ལུས་
དང་གྲིབ་ལྟར་རབ་འགྲོགས་ནས། །འགྲོ་ལ་ཕན་དང་བདེ་བའི་གཞི་གཅིག་པུ། །རྒྱལ་བའི་བསྟན་དར་དེ་འཛིན་སྐྱེས་མཆོག་རྣམས། །ཞབས་པད་བརྟན་ཅིང་མཛད་ཕྲིན་རབ་རྒྱས་མཛོད། །བདག་གི་ཆོས་དང་སྲིད་ཀྱི་
བྱ་བ་ལ། །གང་དང་གང་བརྩམ་དེ་དང་དེ་འགྲུབ་པའི། །ཞི་རྒྱས་དབང་དྲག་རབ་འབྱམས་ལས་སྣ་ཚོགས། །སྒྲུབ་པའི་སྡོང་གྲོགས་གཡེལ་བ་མེད་པར་མཛོད། །༧ ཅེས་པ་འདི་ཡང་སྤྲུལ་བའི་སྐུ་པདྨ་ཀརྨ་བི་ཛ་ཡའི་བཞེད་ངོར།
རྨོངས་པ་ཝ་གཱིནྡྲའམ་རོལ་རྡོར་བས་གནས་མཆོག་རྡོ་རྗེ་གཡུང་དྲུང་དཔལ་གྱི་རི་མགུལ་ནས་སུག་ལས་བགྱིས་པ་དགེ་ལེགས་འཕེལ། མངྒ་ལཾ། ༈ ཧཱུྃ། སྤྲོས་བྲལ་བདེ་བ་ཆེན་པོའི་ཀློང་ཡངས་ལས། །ཧེ་རུ་ཀ་དཔལ་ཐུགས་རྗེ་ཁྲོས་པའི་གར། །
གདུག་ཅན་དགྲ་བགེགས་མ་ལུས་ཅིག་ཅར་དུ། །འཇོམས་མཛད་དཔའ་བོ་དུར་བདག་ཡབ་ཡུམ་ཆེ། །སྤྲུལ་བ་ཡང་སྤྲུལ་བཀའ་ཉན་ཕོ་ཉ་བྲན། །འཁོར་བཅས་འདིར་བྱོན་དགྱེས་པའི་གདན་ལ་བཞུགས། །བདེ་སྟོང་
154



ཉེར་བཞི་
ཀ༄༅། ། ཏིང་འཛིན་རྣམ་པར་འཕྲུལ་བ་ལས། །ཞི་དྲག་ཉེར་སྤྱོད་རོལ་མོ་འདོད་ལྔའི་དཔལ། །བཀྲ་ཤིས་རྟགས་རྫས་རྒྱལ་སྲིད་རིན་ཆེན་བདུན། །ལྷ་མིའི་ལོངས་སྤྱོད་སྨན་རཀ་གཏོར་མའི་ཚོགས། །རི་དྭགས་ཡོང་
དྭགས་གཅན་གཟན་འདབ་ཆགས་རིགས། །གོ་མཚོན་སྤྱན་གཟིགས་ཡོ་བྱད་མཐུན་པའི་རྫས། །མ་ཚང་མེད་པས་དབྱིངས་ཀུན་ཁྱབ་པ་འདིས། །ཡིད་བཞིན་མགོན་པོ་གནོད་སྦྱིན་ནོར་ལྷའི་གཙོ། །དཔའ་བོ་དུར་བདག་
ཡབ་ཡུམ་འཁོར་བཅས་ཀྱི། །ཐུགས་དམ་ལེགས་བསྐང་ཉམས་ཆག་དབྱིངས་སུ་བཤགས། །བདག་ཅག་དཔོན་སློབ་མི་ནོར་འཁོར་དང་བཅས། །སྲུང་སྐྱོབ་མཛད་པའི་ཕྲིན་ལས་མ་གཡེལ་བར། །གང་བརྩོམ་འདོད་
དགུའི་བྱ་བ་མ་ལུས་པ། །འབད་མེད་ལྷུན་གྱིས་འགྲུབ་པའི་སྡོང་གྲོགས་མཛོད། །༧ ཅེས་པའང་མཆོག་སྤྲུལ་དམ་པའི་ཐུགས་བཞེད་ངོར། རྨོངས་བཙུན་འདུ་གསུམ་པ་ཝ་གཱིནྡྲའམ་རོལ་རྡོར་བས་དུར་ཁྲོད་ཆེན་པོ་རྔམ་ཆེན་འཁྱིལ་བ་ལས་ཤར་མར་
བྲིས་པ་དགེ །མངྒ་ལཾ། ༈ ཧཱུྃ་ཛ༔ ཆོས་དབྱིངས་རྣམ་པར་དག་པའི་ཕོ་བྲང་ནས། །ཆོས་སྐྱོང་ཆེན་པོ་རབ་དཀར་ཀེང་རུས་གཟུགས། །སྤྱན་གསུམ་དམར་ཟླུམ་ཐོད་དབྱུག་ཐོད་ཁྲག་བསྣམས། །དར་དང་རིན་ཆེན་རུས་རྒྱན་
ལྟ་ གཡེར་ཁས་སྤྲས། །གར་སྟབས་ཕྱག་སྦྲེལ་ཤིན་ཏུ་འཇིགས་པའི་སྐུ། །ཧཱུཾ་ཕཊ་ཛབྷོ་དྲག་པོའི་གད་རྒྱངས་ཅན། །གཏུམ་རྔམས་དྲག་ཤུལ་སྙིང་རྗེའི་ཁྲོས་པའི་ཐུགས། །དམ་ཚིག་ཅན་ལ་རྟག་ཏུ་བརྩེར་དགོངས་པའི།
155



རོལ་བའི་རྡོ་རྗེའི་གསུང་འབུམ།
དཔའ་བོ་ཡབ་ཡུམ་འཁོར་བཅས་གནས་འདིར་བྱོན། །རྟེན་མཆོག་འདི་ལ་དགྱེས་ཤིང་བརྟན་པར་བཞུགས། །བཅས་དང་རང་བཞིན་འགལ་བའི་ཉེས་ཚོགས་ཀུན། །སྙིང་ནས་བཤགས་སོ་ཚངས་པའི་དངོས་གྲུབ་སྩོལ།
རིག་འཛིན་སྔགས་དང་ཕྱག་རྒྱས་རབ་སྤེལ་བའི། །སྨན་དང་རཀྟ་དམར་ཆེན་གཏོར་མའི་ཚོགས། །སྤྱན་གཟིགས་དཀོར་ཆ་ཡོ་བྱད་མཆོད་པའི་སྤྲིན། །མཁའ་དབྱིངས་ཁྱབ་པ་ཡོངས་སུ་རབ་བཀང་ནས། །ཡིད་བཞིན་
མགོན་པོ་སྤྲུལ་བ་ཡང་སྤྲུལ་སོགས། །འཁོར་བཅས་སྐུ་གསུང་ཐུགས་ཀྱི་ཐུགས་དམ་མཆོག །དགྱེས་པར་བསྐང་ངོ་ཕྱི་ནང་གསང་བ་ཡི། །རྐྱེན་ངན་བར་ཆད་མ་ལུས་དབྱིངས་སུ་བཟློག །རྒྱལ་བའི་མདོ་སྔགས་བསྟན་པ་
དར་ཞིང་རྒྱས། །དེ་འཛིན་སྐྱེས་བུ་རྣམས་ཀྱི་ཞབས་པད་བརྟན། །ཡངས་པའི་ཁམས་ཀུན་ནད་མུག་འཁྲུགས་རྩོད་ཞི། །བཀྲ་ཤིས་དགེ་ལེགས་འཕེལ་བས་འཕྲིན་ལས་མཛོད། །རྣལ་འབྱོར་དཔོན་སློབ་ཡོན་མཆོད་
འཁོར་བཅས་ཀྱི། །ཚེ་དཔལ་བསོད་ནམས་ལུང་རྟོགས་ཡོན་ཏན་སྤེལ། །མི་ཕྱུགས་ནོར་རྫས་ལོངས་སྤྱོད་མངའ་ཐང་སོགས། །དུས་རྣམ་ཀུན་ཏུ་འཕེལ་ཞིང་རྒྱས་པར་མཛོད། །ཁྱད་པར་གསང་ཆེན་བསྟན་པ་བཤད་
སྒྲུབ་ཀྱིས། །འཛིན་སྐྱོང་སྤེལ་བའི་བྱ་བ་མི་ཉམས་པ། །མཐུན་རྐྱེན་མ་ལུས་འབད་མེད་ལྷུན་གྲུབ་ནས། །ཡར་ངོའི་ཟླ་བཞིན་གོང་ནས་གོང་འཕེལ་མཛོད། །དགྲ་ཇག་གཅན་གཟན་འབྱུང་བཞིའི་གནོད་པ་སྲུངས། །
156



ཉེར་ལྔ་
» ༄༅། ། ཁམས་གསུམ་ལེགས་ཚོགས་མ་ལུས་དབང་དུ་བསྡུས། །ཟས་ནོར་ལོངས་སྤྱོད་མཁོ་དགུའི་ཕྱ་གཡང་ཁུག །དགྲ་བགེགས་བྱད་མ་གནོད་བྱེད་ཆེམས་ལ་ཕོབས། །ཕྱོགས་རྣམས་ཀུན་ཏུ་སྙན་པའི་གྲགས་པ་
སྒྲོགས། །མཛད་པ་འཕྲིན་ལས་ནམ་མཁའི་མཐར་ཁྱབ་སྤེལ། །གཞན་དོན་སྒྲུབ་ལ་ཐོགས་པ་མི་མངའ་བར། །རྣམ་བཞིའི་ཕྲིན་ལས་གཡེལ་མེད་སྡོང་གྲོགས་མཛོད། །༧ ཅེས་པ་འདི་ཡང་སྤྲུལ་བའི་སྐུ་དྷརྨའི་མཚན་ཅན་གྱི་བཞེད་
ངོར། གྱི་ན་བ་ཝ་གཱིནྡྲའམ་པདྨ་རིག་འཛིན་གྱིས་དབེན་གནས་རིགས་གསུམ་སྤྲུལ་བའི་ཕོ་བྲང་ནས་གང་ཤར་འཕྲལ་དུ་སུག་ལས་བགྱིས་པ་ཛ་ཡནྟུ། དགེའོ། ། ༈ ཧཱུྃ་ཛ༔ རྒྱལ་བའི་བསྟན་སྲུང་དཔལ་ལྡན་གསང་བའི་མགོན། །ཡིད་བཞིན་ནོར་
བུ་དུར་ཁྲོད་ཡོངས་ཀྱི་བདག །མ་ལུས་འཁོར་དང་བཅས་པ་ཉེར་དགོངས་ལ། །སྤྱན་འདྲེན་མཆོད་པའི་གནས་འདིར་ཐོགས་མེད་བྱོན། །སྟོང་གསུམ་ལྟར་ཡངས་བདེ་སྐྱོང་སྣོད་ནང་དུ། །དམ་རྫས་དམར་ཆེན་གཏོར་མ་
རི་ལྟར་བརྗིད། །སྨན་དང་རཀྟ་ཛ་གད་ཁྲག་ཆང་སྐྱེམས། །རིན་ཆེན་རུས་རྒྱན་དར་གྱི་ན་བཟའི་ཆས། །ཐོད་དབྱུག་ཐོད་ཁྲག་དགྲ་སྙིང་དམར་པོ་སོགས། །མཐུན་རྫས་མཆོད་པའི་བྱེ་བྲག་བསམ་མི་ཁྱབ། །འབུལ་ལོ་
མཆོད་དོ་དགྱེས་ཤིང་ཚིམ་པར་རོལ། །འཁོར་བཅས་ཐུགས་དམ་བསྐང་ལ་ཉམས་ཆགས་བཤགས། །རྣལ་འབྱོར་བདག་ཅག་ཡོན་མཆོད་སྐྱབས་འོག་སོགས། །གཞི་བྱེས་ལམ་གསུམ་གར་འགྲོ་གར་གནས་ཀྱང་། །ཁ་
157



རོལ་བའི་རྡོ་རྗེའི་གསུང་འབུམ།
འཛིན་སྡོང་གྲོགས་རྒྱབ་བརྟེན་མ་གཡེལ་བར། །བསམ་དོན་མ་ལུས་འབད་མེད་ལྷུན་གྲུབ་པའི། །རྣམ་བཞིའི་ཕྲིན་ལས་རབ་འབྱམས་རྟག་སྒྲུབ་མཛོད། །༧ ཅེས་པའང་མཆོག་སྤྲུལ་དམ་པའི་ཐུགས་བཞེད་ལྟར། ཐ་ཤལ་བ་ཝ་
གཱིནྡྲའམ་རོལ་རྡོར་བས་གནས་མཆོག་ཁྲ་འབྲུག་གཉིས་པའི་གཙུག་ལག་ཁང་གི་བ་གམ་ཡང་རྩེར་སུག་ལས་བགྱིས་པ་དགེ །མངྒ་ལཾ། ༈ ཧཱུྃ བདེ་ཆེན་ཆོས་ཀྱི་དབྱིངས་ལས་མ་གཡོས་ཀྱང་། །གང་འདུལ་གཟུགས་ཀྱི་སྐུར་བཞེངས་འཇིགས་
པའི་སྐུ། །རབ་དཀར་ཀེང་རུས་རྣམ་འགྱུར་ཡབ་དང་ཡུམ། །སྲས་བློན་སྤྲུལ་བ་ཡང་སྤྲུལ་འཁོར་ཚོགས་བཅས། །སྐད་ཅིག་ཉིད་ལ་མཆོད་ཅིང་བསྐང་བའི་གནས། །རབ་བརྗིད་ཡིད་དུ་འོང་བའི་གཞལ་ཡས་འདིར། །
དགྱེས་པའི་གར་དང་བཅས་ཏེ་གཤེགས་སུ་གསོལ། །དམ་ཚིག་དབང་གིས་རྟེན་ལ་བརྟན་པར་བཞུགས། །བདེ་སྟོང་ཏིང་འཛིན་རོལ་བ་ལས་བྱུང་བའི། །དགྱེས་པ་བསྐྱེད་ནུས་མཐུན་རྫས་མཁོ་དགུའི་ཚོགས། །ཕྱི་ནང་
# གསང་བ་བླ་མེད་མཆོད་པའི་སྤྲིན། །མ་ཚང་མེད་པ་ནམ་མཁའ་མཛོད་བཞིན་དུ། །གནམ་ས་བར་སྣང་ཡོངས་གང་ལེགས་འབུལ་ན། །འཁོར་བཅས་ཐུགས་དམ་གཉན་པོ་དགྱེས་སྐོང་ལ། །བཅས་དང་རང་བཞིན་ཉེས་
ཚོགས་མ་ལུས་ཀུན། །བཤགས་སོ་དག་ཚངས་མཆོག་གི་དངོས་གྲུབ་སྩོལ། །བསྟན་དང་བསྟན་འཛིན་དགེ་འདུན་འབངས་འཁོར་བཅས། །དར་ཞིང་རྒྱས་ལ་ཆོས་སྲིད་བྱ་བ་ཀུན། །འབད་རྩོལ་མེད་པར་ལྷུན་གྱིས་
158



ཉེར་དྲུག་
༄༅། ། འགྲུབ་པ་ལ། །ལས་བཞིའི་ཕྲིན་ལས་ནམ་ཡང་གཡེལ་མེད་མཛོད། །༧ ཅེས་པ་འདི་ཡང་སྤྲུལ་བའི་སྐུ་མཆོག་པདྨའི་མཚན་ཅན་གྱི་ཐུགས་བཞེད་བཞིན། ཀུན་ཏུ་རྒྱུ་འདུ་གསུམ་པ་ཝ་གཱིནྡྲའམ་རོལ་རྡོར་བས་དབེན་གནས་ཁྲ་བོ་དགེ་ལུང་
ནས་ཤར་མར་བྲིས་པ་དགེ །སརྦ་མངྒ་ལཾ། ༈ ཧཱུྃ་ཨོཾ། བདེ་མཆོག་ཡབ་ཡུམ་ཐུགས་སྤྲུལ་དཔའ་བོ་ཆེ། །དུར་ཁྲོད་བདག་པོ་ཡབ་ཡུམ་སྤྲུལ་འཁོར་བཅས། །འདིར་བྱོན་དགྱེས་པའི་མཆོད་སྤྲིན་རྒྱ་མཚོ་འབུལ། །བཞེས་ལ་རྣལ་
འབྱོར་བདག་གི་འདོད་པའི་དོན། །གང་བཅོལ་འཕྲིན་ལས་རབ་འབྱམས་མ་ལུས་པ། །ཐོགས་མེད་མྱུར་ཏུ་འགྲུབ་པའི་སྡོང་གྲོགས་མཛོད། །༧ ཅེས་པ་འདི་ཡང་སྤྲུལ་བའི་སྐུ་མཆོག་ཀརྨའི་མཚན་ཅན་གྱི་བཞེད་སྐོངས་སུ། འདུ་གསུམ་
བ་ཝ་གཱིནྡྲའམ་པདྨ་རིག་འཛིན་རྡོ་རྗེས་འཕྲལ་དུ་དབེན་པའི་གནས་ཀྱི་གཙུག་ལག་ཁང་དུ་སུག་ལས་བགྱིས་པའོ། །དགེའོ། ། ༈ ཧཱུཾ་བྷོ༔ རབ་འཇིགས་དུར་ཁྲོད་འབར་བ་རུ། །ཁྲག་ཞག་རྦ་རླབས་འཁྲུགས་དབུས་ནས། །ཧེ་རུ་ཀ་དཔལ་
ཁྲོས་པའི་གར། །དུར་ཁྲོད་བདག་པོ་ཡབ་དང་ཡུམ། །འཁོར་ཚོགས་སྤྲུལ་བ་ཡང་སྤྲུལ་བཅས། །དམ་ཚིག་དབང་གིས་བརྩེར་དགོངས་ལ། །མ་ཐོགས་སྐད་ཅིག་ཡུད་ཙམ་ལ། །མཆོད་པའི་གནས་འདིར་ས་མ་ཛ༔ ཏིང་
#* འཛིན་སྔགས་རྒྱས་བྱིན་རླབས་པའི། །དམར་ཆེན་གཏོར་མ་རྒྱན་དང་ལྡན། །སྨན་རཀ་ཛ་གད་སྐྱེམས་ཕུད་དང་། །ཤ་ཚིལ་གསུར་ཆེན་དུད་པའི་སྤྲིན། །སྣ་ཚོགས་སྤྱན་གཟིགས་གོ་མཚོན་རིགས། །ཕྱི་ནང་གསང་བ་རྨད་
159



རོལ་བའི་རྡོ་རྗེའི་གསུང་འབུམ།
བྱུང་གི། །མཁོ་དགུའི་ཡོ་བྱད་བསམ་མི་ཁྱབ། །མཁའ་དབྱིངས་ཁྱབ་པར་རབ་བཀང་བས། །དཔའ་བོ་ཆེན་པོ་ནོར་གྱི་ལྷ། །གསང་བའི་མགོན་པོ་འཁོར་བཅས་ཀྱི། །སྐུ་གསུང་ཐུགས་ཀྱི་ཐུགས་དམ་མཆོག །དགྱེས་པར་
བསྐང་ངོ་དངོས་གྲུབ་སྩོལ། །རྣལ་འབྱོར་དཔོན་སློབ་མི་ནོར་འཁོར། །ལོངས་སྤྱོད་དཀོར་ཆ་ཡོ་བྱད་རིགས། །ཡིད་ལ་མཛའ་ཞིང་མཐུན་པ་ཀུན། །བཅོལ་ལོ་གཏད་དོ་སྲུང་མ་མཛོད། །ཉིན་གྱི་དུས་སུ་བྱ་ར་དང་། །མཚན་
གྱི་དུས་སུ་མེལ་ཚེ་སོགས། །དུས་རྣམས་ཀུན་ཏུ་ཁ་འཛིན་དང་། །སྡོང་གྲོགས་མགོན་སྐྱབས་དཔུང་གཉེན་མཛོད། །ཚེ་ཆོས་ལོངས་སྤྱོད་འཁོར་སློབ་བསྟན། །གོང་ནས་གོང་འཕེལ་དར་ཞིང་རྒྱས། །མི་འདོད་ཉེས་ཚོགས་
ཀུན་བྱང་ནས། །མཐུན་རྐྱེན་འབད་མེད་ལྷུན་གྲུབ་མཛོད། །༧ ཅེས་པ་འདི་ཡང་མཆོག་སྤྲུལ་དམ་པའི་བཞེད་ངོར། འདུ་གསུམ་པ་ཝ་གཱིནྡྲའམ་པདྨ་རིག་འཛིན་རྡོ་རྗེ་ནས་གནས་མཆོག་པདྨ་ཤེལ་རིའི་ཉེ་ཞོལ་ནས་ཤར་མར་སྤེལ་བའོ། །དགེའོ། ། ༈ ན་
# མོ་གུ་རུ་ཤྲཱི་ཙཀྲ་སམྦྷ་རཾ་དུར་བདག་གསོལ་བསྡུས་ནི། ཧཱུྃ་ཛ༔ ཀ་དག་སྤྲོས་བྲལ་སྟོང་ཆེན་ཀློང་ཡངས་ནས། །ཁ་དོག་སྣ་ཚོགས་དར་གྱི་ཆས་རྒྱན་པའི། །གྲུ་བུར་ལྟར་དཀར་དཔའ་བོ་དུར་ཁྲོད་བདག །ང་ཡི་སྲུང་
མའི་དབང་པོ་འཁོར་དང་བཅས། །ཅ་ཅོ་སྙན་པའི་དབྱངས་ཀྱིས་སྤྱན་འདྲེན་ཚེ། །ཆ་ལུགས་ཀེང་རུས་རྣམ་འགྱུར་གར་སྟབས་ཀྱིས། །ཇ་ཆང་སྨན་རཀ་མཆོད་པའི་མགྲོན་ཉིད་དུ། །ཉ་རྒྱས་ཟླ་ལྟར་འཛུམ་པའི་མདངས་
160



ཀ༄༅། །ཀྱི་བྱོན། །ཏཱ་ཐཱ་ག་ཏའི་བསྟན་པའི་ཡང་སྙིང་མཆོག །ཐ་མལ་ལོག་རྟོག་དྲི་མས་ཡོངས་དབེན་པའི། །ད་ལྟ་རྣལ་འབྱོར་གསང་མཐའི་རྒྱུད་རྒྱལ་དོན། །ནཱ་རོའི་བསྟན་པ་སྲུང་མཛད་མཐུ་རྩལ་ཅན། །པ་སངས་
ལྟར་དཀར་བྷནྡྷའི་སྣོད་མཆོག་ཏུ། །ཕ་རོལ་ཉམས་བདུན་ཞིང་བཅུ་ཚང་བ་ཡི། །བ་ལྟར་རྨོངས་པའི་མ་རུངས་དྭགྲ་དང་བགེགས། །མ་ལུས་བསྒྲལ་བའི་ཤ་ཁྲག་མཆོད་པར་བཞེས། །ཙ་ཏུར་དུས་རྣམས་ཀུན་ཏུ་མཆོད་
བསྟོད་བསྙེན། །ཚ་གྲང་དཀའ་བ་ཁྱོད་བསད་སྒྲུབ་པའི་མཐུས། །ཛ་ཡའི་བསྟན་ལ་གནོད་ཅིང་འཚེ་བྱེད་རིགས། །ཝ་སྐྱེས་སོང་གེས་ཟིལ་གྱིས་གནོན་བཞིན་མཛོད། །ཞྭ་ཐོད་ཇི་བཞིན་མཆོག་གསུམ་གཙུག་
བསྟེན་ཅིང་། །ཟ་འདོད་མ་ཡིན་རྒྱུ་འབྲས་ཚུལ་བཞིན་སློབ། །འ་འོལ་མིན་པའི་རིམ་གཉིས་རྣལ་འབྱོར་བ། །ཡ་རབས་ས་བསྟན་འཛིན་རྣམས་བུ་བཞིན་སྐྱོངས། །ར་རུ་ལ་སོགས་སྡེ་བརྒྱད་འཁོར་བཅས་ཀྱིས། །ལ་འུར་
ལས་བཞིའི་ཕྲིནཾ་ལས་ཐོགས་མེད་པར། །ཤ་ཚ་སྙིང་ཉེ་བདག་ཅག་སྐྱོང་བ་དང༌། །ས་ངོར་ཚར་སོགས་འདི་བའི་ལུང་རྟོགས་བསྟན། །ས་སྟེང་ཀུན་ཏུ་བཤད་སྒྲུབ་དར་ཞིང་རྒྱས། །ས་གསུམ་འགྲོ་ཀུན་བདེ་སྐྱིད་དཔལ་
སྐ ལ་སྤྱོད། །ཧ་ཅང་དགེ་མཚན་རྟག་བརྟན་ནུབ་མེད་མཛོད། །ཨ་དོན་ཆོས་དབྱིངས་ཀློང་དུ་བཛྲ་མུ གང་ཞིག་ཡིད་ལ་དྲན་ཙམ་གྱིས་ཀྱང་། །སོགས་བརྗོད། ༧ ཅེས་པ་འདི་ཡང་ཚ་བུ་པདྨ་འཕྲིན་ལས་རྣམ་རྒྱལ་ནས་བསྐུལ་ངོར།
161



རྨོ
རོལ་བའི་རྡོ་རྗེའི་གསུང་འབུམ།
རྨོངས་པ་འདུ་གསུམ་པ་ཝ་གཱིནྡྲའམ་རོལ་རྡོར་བས་ཤིང་ལུག་ཟླ་༣ཚེས་༢༣ལ་རྫོང་སར་བཀྲ་ཤིས་ལྷ་རྩེ་ལས་མགྱོགས་པར་སུག་ལས་བགྱིས་པའོ། །དགེའོ། ། ༈ ན་མོ་གུ་རུ་ཤྲཱི་ཙཀྲ་སམྦྷ་རཾ། དུར་བདག་གསོལ་བསྡུས་ནི། རཾ་ཡཾ་ཁཾ། ཨོཾ་ཨཱཿཧཱུྃ༔
ཧཱུྃ་ཛ༔ ཆོས་དབྱིངས་བདེ་ཆེན་ངང་ལས་མ་གཡོས་བཞིན། །གང་འདུལ་ཐབས་ཀྱིས་གཟུགས་སྐུར་རབ་བཞེངས་པས། །དཔའ་བོ་དུར་བདག་ཡབ་ཡུམ་འཁོར་ཚོགས་བཅས། །དགྱེས་པའི་གར་དང་བཅས་ཏེ་ཐོགསཾ་
མེད་བྱོན། །དངོས་ཡིད་ཏིང་འཛིན་ལས་བྱུང་མཆོད་པའི་སྤྲིན། །ཕྱི་ནང་གསང་བ་རབ་འབྱམས་རྨད་བྱུང་གིས། །སྐུ་གསུང་ཐུགས་དང་ཡོན་ཏན་ཕྲིན་ལས་ཀྱིས། །དགྱེས་པ་ཆེན་པོ་ལེགས་པར་བསྐང་གྱུར་ནས། །དམ་
ཚིག་ཉམས་ཆག་ཉེས་ལྟུང་དག་པ་དང་། །འཇིགས་ཚོགས་བར་ཆད་མཐའ་དག་དབྱིངས་སུ་སོལ། །ཡེ་ཤེས་མགོན་པོ་ཁྱོད་ཉིད་རྟག་འགྲོགས་ནས། །མཆོག་ཐུན་འདོད་པ་འཇོ་བའི་དངོས་གྲུབ་སྩོལ། །བདག་ཅག་
དཔོན་སློབ་ལྟོས་བཅས་སྡེ་ཚོགས་ལ། །མ་གཡེལ་ཁ་འཛིན་སྡོང་གྲོགས་རྒྱབ་བརྟེན་དང་། །རྣམ་དཀར་ཆོས་སྲིད་བྱ་བ་མཐའ་དག་ཀུན། །འབད་རྩོལ་མེད་པར་ལྷུན་གྱིས་འགྲུབ་པར་མཛོད། །ཁྱད་པར་གྲུབ་མཆོག་ནཱ་
རོའི་བསྟན་པ་མཆོག །ཡངས་པའི་ཁམས་ཀུན་དར་ཞིང་རབ་ཏུ་རྒྱས། །ཡིད་ཅན་རྒྱ་མཚོ་འཁོར་བའི་དུསྶབ་ལས། །བསྒྲལ་ནས་མཁའ་སྤྱོད་ཞིང་དུ་དབུགས་དབྱུང་མཛོད། །༧ ཅེས་པའང་མཆོག་སྤྲུལ་ཀརྨ་བིཛ་ཡའི་བཞེད་ངོར།
162



ཉེར་བརྒྱད་
ཀ༄༅། ། རྨོངས་པ་འདུ་གསུམ་པ་ཝ་གཱིནྡྲའམ་རོལ་རྡོར་བ་རྫོང་སར་འཁྱམས་ཁང་ལས་ཤར་མར་སུག་ལས་བགྱིས་པ་དགེ་བར་གྱུར་ཅིག །མངྒ་ལཾ། ༈ ཧཱུྃ་ཛ༔ ཁྱབ་བརྡལ་གདོད་མའི་གཞི་ཀློང་ཡངས་པོ་ལས། །སྐྱེ་བའི་ཆོ་འཕྲུལ་འཇིགས་
པའི་སྐུར་སྟོན་པ། །དཔའ་བོ་ཡབ་ཡུམ་དུར་ཁྲོད་ཀུན་གྱི་བདག །འཁོར་བཅས་དགྱེས་པའི་ཚུལ་གྱིས་གནས་འདིར་བྱོན། །ཏིང་ངེ་འཛིན་དང་སྔགས་དང་ཕྱག་རྒྱ་ཡིས། །བྱིན་རླབས་ཆོས་ཀྱི་དབྱིངས་ཀུན་རིབ་འགེངས་
བའི། །དམར་ཆེན་གཏོར་མ་རྒྱན་ལྡན་ཆང་བུས་བསྐོར། །སྨན་རཀ་ཛ་གད་སྤྱན་གཟིགས་གོ་མཚོན་རིགས། །རིན་ཆེན་ལས་གྲུབ་སྐུ་འབག་གསེར་དུམ་དང་། །མདའ་དར་སྔགས་བྱང་སྲོག་འཁོར་བླ་རྡོ་སོགས། །བཞེད་
རྒུ་ཀུན་འབྱུང་མཆོད་པའི་སྤྲིན་ཆེན་འདིས། །དཔལ་མགོན་དུར་ཁྲོད་བདག་པོའི་ཐུགས་དམ་བསྐང་། །ཡུམ་ཆེན་ཨེ་ཀ་ས་རའི་ཐུགས་དམ་བསྐང༌། །སྤྲུལ་བ་ཡང་སྤྲུལ་ཉིད་སྤྲུལ་ཐུགས་དམ་བསྐང་། །ཞིང་སྐྱོང་མཁའ་
འགྲོ་རྒྱ་མཚོའི་ཐུགས་དམ་བསྐང་། །ལས་བྱེད་ཤ་ཟ་འབུམ་སྡེའི་ཐུགས་དམ་བསྐང་། །ཡང་འཁོར་ཕྲ་མེན་སྡེ་བརྒྱད་ཐུགས་དམ་བསྐང་། །ཐུགས་དམ་བསྐང་ངོ་ཕྱི་ནང་གསང་བ་ཡི། །འགལ་རྐྱེན་བར་ཆད་མ་ལུས་ཀུན་
ཞི་ཞིང་། །དམ་ཚིག་ཉམས་ཆག་ཐམས་ཅད་དག་གྱུར་ཅིག །བླ་མའི་ཞབས་བརྟན་དགེ་འདུན་སྡེ་ཚོགས་འཕེལ། །ཐུགས་མཐུན་ཁྲིམས་གཙང་བཤད་སྒྲུབ་བྱ་བ་རྒྱས། །རྒྱལ་བའི་བསྟན་དར་འགྲོ་བའི་བདེ་སྐྱིད་སྤེལ། །
163



ཐམས་
རོལ་བའི་རྡོ་རྗེའི་གསུང་འབུམ།
ཚེ་དཔལ་ཟས་ནོར་ལོངས་སྤྱོད་ཕྱ་གཡང་བསྡུས། །ལས་རླུང་ཡར་བསྐྱེད་སྙན་པའི་གྲགས་པ་སྒྲོགས། །གདུལ་བྱ་རྒྱ་མཚོ་དམ་པའི་ཆོས་ལ་བཀོད། །བྱང་ཆུབ་སྒྲུབ་པའི་ཕྱི་ནང་མཐུན་རྐྱེན་འཛོམས། །ས་ལམ་ཡོན་ཏན་
ཡར་ངོའི་ཟླ་བཞིན་རྒྱས། །ནད་མུག་འཁྲུག་རྩོད་བཙའ་སད་སེར་གསུམ་བཟློག །མཐའ་ཡི་དམག་དང་རྒྱ་འདྲེའི་དཔུང་ཚོགས་ཆོམས། །དགྲ་བགེགས་བྱད་མ་དམ་སྲི་རྡུལ་བཞིན་རློགས། །མི་འདོད་མཚན་ངན་
ཅད་དབྱིངས་སུ་སོལ། །མདོར་ན་བདག་གི་ཇི་ལྟར་བཅོལ་བའི་ལས། །མཐའ་དག་གེགས་མེད་རེ་འབྲས་སྨིན་པ་ལ། །རབ་འབྱམས་ཞི་རྒྱས་དབང་དྲག་ལས་སྣ་ཚོགས། །སྒྲུབ་པའི་སྡོང་གྲོགས་གཡེལ་མེདུ་དམ་པ་
མཛོད། །༧ ཅེས་པ་འདི་ཡང་མཆོག་སྤྲུལ་རིན་པོ་ཆེའི་བཞེད་སྐོང་དུ། གྱི་ན་བ་ཝ་གཱིནྡྲའམ་རོལ་རྡོར་བས་གང་ཤར་སུག་ལས་བགྱིས་པ་དགེ་ལེགས་འཕེལ། །སརྦ་མངྒ་ལཾ། ༈ ཧཱུྃ། མི་འགྱུར་བདེ་བ་ཆེན་པོའི་ཕོ་བྲང་ནས། །ཐུགས་རྗེའི་དབང་
# གིས་འཇིགས་པའི་སྐུར་བསྟན་པ། །མི་སྡུག་ཀེང་རུས་གཟུགས་ཅན་དྲག་པོའི་སྐུ། །དཔའ་བོ་ཡབ་ཡུམ་དུར་ཁྲོད་ཡོངས་ཀྱི་བདག །འཁོར་ཚོགས་སྤྲུལ་བི་ཡང་སྤྲུལཾ་ཤ་ཟའི་ཚོགས། །མ་ཐོགས་མཆོད་པའི་མགྲོན་དུ་ད་
ཚུར་བྱོན། །ཕྱི་ནང་གསང་བ་རྨད་བྱུང་མཆོད་པ་བཞེས། །དམ་ཚིག་ཆེན་པོའི་གདན་ལ་ཏིཥྛ་ལྡན། །བདེ་སྟོང་ཡེ་ཤེས་ཆེན་པོའི་རོལ་བ་ལས། །ཁྱེད་ཐུགས་དགྱེས་པ་བསྐྱེད་ནུས་མཆོད་པའི་སྤྲིན། །སྨན་གཏོར་རཀྟ་ཞི་
164



ཀ༄༅། །དྲག་མཆོག་གི་རྫས། །བསྒྲལ་བའི་ཤ་ཁྲག་རུས་རྐང་ཀླད་ཞུག་སོགས། །རབ་འབྱམས་མཆོད་པས་གནམ་ས་བར་སྣང་ཀུན། །ཡོངས་གང་དཔའ་བོ་ཡབ་ཡུམ་འཁོར་བཅས་ཀྱི། །སྐུ་གསུང་ཐུགས་ཀྱི་ཐུགས་
དམ་གཉན་པོ་བསྐང་། །ཉམས་ཆག་དྲི་མ་མ་ལུས་བཤགས་པར་བགྱི། །རྒྱལ་བའི་བསྟན་སྲུང་བསྟན་འཛིན་བུ་བཞིན་སྐྱོངས། །མི་འདོད་ཉེས་པའི་མཚན་མ་དབྱིངས་སུ་སོལ། །མཐུན་རྐྱེན་ཚེ་དཔལ་བསོད་ནམས་
ལོངས་སྤྱོད་སྤེལ། །ཡིད་ལ་བརྣག་པའི་འདོད་པའི་དོན་ཀུན་སྒྲུབས། །སྡང་བའི་དགྲ་སོད་བདུད་བགེགས་དམ་སྲི་ཐུལ། །ཆོམ་རྐུན་གཅན་གཟན་འཇིགས་པ་ཐམས་ཅད་སྲུངས། །རྣལ་འབྱོར་བདག་གི་ཇི་ལྟར་བཅོལ་
# བའི་ལས། །མ་གཡེལ་ད་ལྟ་ཉིད་དུ་འགྲུབ་པར་མཛོད། །༧ ཅེས་པ་འདི་ཡང་མཆོག་སྤྲུལ་དམ་པའི་གསུང་བསྐུལ་ངོར། རྨོངས་བན་འདུ་གསུམ་པ་ཝ་གཱིནྡྲའམ་རོལ་རྡོར་བས་དཔལ་སྤུངས་ཙ་འདྲའི་གནས་མཆོག་ལས་གང་ཤར་མྱུར་བར་སུག་ལས་
བྱས་པ་དགེ །མངྒ་ལཾ། ༈ ཧཱུྃ་ཨོཾ། གང་ཞིག་དྲན་པ་ཙམ་གྱིས་འདོད་དགུའི་དཔལ། །སྐད་ཅིག་ཉིད་ལ་སྩོལ་མཛད་སྲུང་མའི་དབང་། །ཡིད་བཞིན་མགོན་པོ་གནོད་སྦྱིན་ནོར་གྱི་བདག ། འཁོར་བཅས་དགྱེས་པའི་གར་གྱིས་
#* གནས་འདིར་བྱོན། །མདུན་དུ་པད་ཉི་དགྲ་བགེགས་གདན་གྱི་སྟེང་། །རབ་འཇིགས་ཀེང་རུས་ཆེན་པོ་ཁྲོ་ཞིང་གཏུམ། །ཞལ་གདངས་ལྗགས་འདྲིལ་སྤྱན་གསུམ་རབ་ཏུ་བགྲད། །ཕྱག་གཡས་ཐོད་དབྱུག་འབར་བ་ཀླད་
165



རོལ་བའི་རྡོ་རྗེའི་གསུང་འབུམ།
ལ་འཕྱར། །གཡོན་པས་ཐོད་ཁྲག་ཐུགས་ཀར་བསྣམས་ཤིང་གསོལ། །ཞབས་གཉིས་གཡས་བསྐུམ་གཡོན་བརྐྱང་གར་གྱིས་འགྱིང་། །ཡབ་ཡུམ་ཕྱག་སྦྲེལ་འཁྱུད་པའི་ཉམས་ཀྱིས་དགྱེས། །སྣ་ཚོགས་དར་དང་རིན་
ཆེན་རུས་པས་བརྒྱན། །ཡེ་ཤེས་མེ་དཔུང་འབར་བའི་ཀློང་དཀྱིལ་ན། །དམ་ཅན་ཤ་ཟ་མཁའ་འགྲོ་བྱེ་བ་འབུམ། །རྣལ་འབྱོར་བདག་གི་འདོད་པའི་དོན་མཐའ་དག །སྒྲུབ་པའི་ཕྲིན་ལས་གཡེལ་བ་མེད་པར་བཞུགས།
གང་ཤར་བདེ་སྟོང་ཆེན་པོའི་རོལ་གར་ལས། །ཞི་རྒྱས་དབང་དྲག་ཉེར་སྤྱོད་རོལ་མོའི་ཚོགས། །ལྷ་ཀླུ་མི་ཡི་འདོད་ཡོན་རྣམ་པ་ལྔ། །རྒྱལ་སྲིད་སྣ་བདུན་ཉེ་བའི་རིན་ཆེན་བདུན། །ལྷུན་པོ་གསེར་རི་རོལ་མཚོ་གླིང་གླིང་
ཕྲན། །ཕྱི་མཚོ་ལྕགས་རི་ཉི་ཟླ་སྐར་ཚོགས་བཀྲ། །སྟོང་གསུམ་བྱེ་བ་ཕྲག་བརྒྱ་བགྲངས་ཡས་ཀྱི། །དཔལ་དང་འབྱོར་བ་ཇི་སྙེད་མཆིས་པ་དང་། །སྨན་རཀ་གཏོར་མ་ཇ་ཆང་འོ་ཞོ་སྐྱེམས། །བཟའ་བཅའ་ལྡག་གཞིབ་
ཚོགས་ཀྱི་འཁོར་ལོ་ཆེ། །བསང་དུད་གསུར་ཆེན་དྲི་ཡིས་ཕྱོགས་ཀུན་ཁྱབ། །རབ་འབྱམས་ཕྱི་ནང་གསང་བ་ཡང་གསང་གི། །མཆོད་པའི་སྤྲིན་གྱིས་དབྱིངས་ཀུན་ལེགས་བཀང་ནས། །བསྟན་སྲུང་དབང་པོ་ཡིད་བཞིན་
གསང་བའི་མགོན། །ཡབ་ཡུམ་འཁོར་དང་བཅས་པའི་ཐུགས་དམ་བསྐང་། །ཐུགས་འགལ་ཉེས་ཚོགས་མ་ལུས་སྙིང་ནས་བཤགས། །བདག་ཅག་དཔོན་སློབ་རྒྱུ་སྦྱོར་སྦྱིན་བདག་བཅས། །མི་ཕྱུགས་ནོར་རྫས་འཁོར་
166



སུམ་ཅུ་
ཀ༄༅། ། དང་ལོངས་སྤྱོད་ལ། །དགྲ་ཇག་ཆོམ་རྐུན་འབྱུང་བཞིའི་གཡོ་འཁྲུགས་སོགས། །འགལ་རྐྱེན་ཉེས་ཚོགས་ཐམས་ཅད་དབྱིངས་སུ་བཟློག །ཚེ་བསོད་ལོ་ཕྱུགས་འབྲུ་ནོར་ལོངས་སྤྱོད་དཔལ། །བཤད་སྒྲུབ་བྱ་བ་
ལུང་རྟོགས་ཡོན་ཏན་རྣམས། །ཡར་ངོའི་ཟླ་དང་དབྱར་གྱི་མཚོ་བཞིན་དུ། །གོང་ནས་གོང་དུ་འཕེལ་བའི་ཕྲིན་ལས་མཛོད། །ཡངས་པའི་རྒྱལ་ཁམས་མཐའ་དབུས་ཐམས་ཅད་དུ། །དུས་ཀྱི་རྒུད་པ་མཐའ་དག་ཀུན་ཞི་
ཞིང་། །ལུགས་གཉིས་དཔལ་གྱི་འབྱོར་བས་དུས་རྟག་ཏུ། །ནམ་ཡང་ཕོངས་པ་མེད་པའི་སྡོང་གྲོགས་མཛོད། །བསྟན་སྲུང་དབང་པོའི་ཕྲིན་ལས་གྲུ་ཆར་གྱིས། །བསྟན་དང་འགྲོ་བའི་ཕན་བདེའི་པད་ཚལ་མཆོག །
ཕྱོགས་དུས་ཀུན་ཏུ་ཡོངས་སུ་རབ་བཞད་ནས། །དོན་གཉིས་སྦྲང་རྩིའི་དཔལ་ལ་སྤྱོད་པར་ཤོག །༧ ཅེས་པ་འདི་ཡང་མཆོག་སྤྲུལ་ཉིད་ཀྱི་ཐུགས་བཞེད་བསྐང་ཕྱིར། རྨོངས་རྟུལ་འདུ་གསུམ་པ་ཝ་གཱིནྡྲའམ་རོལ་རྡོར་བས་དཔལ་སྡེ་དགེ་ལྷུན་
གྲུབ་སྟེང་གི་ཤར་གྱི་མགོན་ཁང་ཆེན་མོར་གསོལ་ཞིང་ཕྲིན་ལས་བཅོལ་བ་འདི་སུག་རིས་སུ་བྲིས་པ་དགེ །མངྒ་ལཾ། ༈ ཧཱུཾ་ཐཾ། དཔལ་ལྡན་བདེ་མཆོག་ཡབ་ཡུམ་གྱི། །ཐུགས་རྗེའི་ཕྲིན་ལས་སྤྲུལ་བ་ཆེ། །ཡིད་བཞིན་ནོར་ལྷ་གསང་བའི
མགོན། །དུར་ཁྲོད་བདག་པོ་ཡབ་དང་ཡུམ། །ཟ་བྱེད་ཤ་ཟ་མཁའ་འགྲོའི་འཁོར། །དམ་ཚིག་གཉན་པོ་གཙུག་འཆང་བའི། །སྡེ་བརྒྱད་དྲེགས་པའི་དཔུང་ཚོགས་བཅས། །མ་ལུས་འདིར་གཤེགས་བརྟན་པར་བཞུགས། །
167
པོད།



རོལ་བའི་རྡོ་རྗེའི་གསུང་འབུམ།
བསྟན་དང་འགྲོ་ལ་བསམ་སྦྱོར་ལས། །གནོད་ཅིང་རྩུབ་མོར་རབ་འཆང་བའི། །གཟུགས་ཅན་གཟུགས་མེད་དགྲ་བགེགས་རིགས། །མ་ལུས་ཡོངས་སུ་རབ་བསྒྲལ་བའི། །ཤ་ཚིལ་རུས་རྐང་ཁྲག་ཞག་མཁྲིས། །དོན་
ང་དབང་པོ་རྣམ་པ་ལྔ། །རྐང་གླིང་ཐོད་རྔ་ཞིང་ལྤགས་གོས། །རྒྱུ་རློན་ལྡ་ལྡི་རུས་ཕྲེང་སོགས། །དམར་གཏོར་རྒྱན་ལྡན་སྨན་རཀ་ཕུད། །རི་དྭགས་ཡོང་དྭགས་གཅན་གཟན་རིགས། །འདབ་ཆགས་སྣ་ཚོགས་ཆུ་གནས་
ཚོགས། །འཕུར་འཛུལ་འཕྱོ་བའི་གཟུགས་འགྲོའི་རིགས། །དགྲ་འཇོམས་རྣོ་ངར་རབ་འབར་བའི། །མཚོན་ཆ་སྣ་ཚོགས་གཅལ་དུ་བཀྲམ། །གཡུལ་ལས་རྣམ་པར་རྒྱལ་བ་ཡི། །གོ་ཆ་ཡ་ལད་ཁྲབ་རྨོག་རིགས། །མ་ཚང་
མེད་པའི་མཆོད་པའི་སྤྲིན། །གུས་པས་འབུལ་ལོ་དགྱེས་བཞེས་ལ། །ཐུགས་དམ་གཉན་པོ་ཡོངས་སུ་བསྐང་། །འགལ་འཁྲུལ་ནོངས་པ་དབྱིངས་སུ་བཤགས། །ཕྱི་ནང་གསང་བའི་བར་ཆད་བཟློག ། ཆོས་སྲིད་ཕྱ་
གཡང་ལེགས་ཚོགས་ཁུག །ཁམས་གསུམ་སྲིད་གསུམ་དབང་དུ་བསྡུས། གནོད་བྱེད་དྭགྲ་བགེགས་ཐལ་བར་རློགས། །རྣལ་འབྱོར་ཡོན་མཆོད་འཁོར་བཅས་ཀྱིས། །གང་བཅོལ་བྱ་བ་མ་ལུས་པ། །མ་ཐོགས་སྐད་
ཅིག་ཡུད་ཙམ་ལ། །འབད་མེད་ལྷུན་གྱིས་འགྲུབ་པར་མཛོད། །བསྟན་དང་དེ་འཛིན་བུ་བཞིན་སྐྱོང་། །འཁོར་དང་ནོར་ཕྱུགས་ལོངས་སྤྱོད་སྤེལ། །ཆོམ་རྐུན་གཅན་སྤྱང་འཇིགས་པ་སོལ། །གྲགས་སྙན་རླུང་རྟ་དར་བར་
168



སོ་གཅིག་
༡ ༄༅། །མཛོད། །འཇིག་རྟེན་ཁམས་རྣམས་ཐམས་ཅད་དུ། །ནད་མུག་འཁྲུགས་རྩོད་ཀུན་ཞི་ནས། །བཀྲ་ཤིས་དགེ་ལེགས་བྱེ་བའི་དཔལ། །དུས་རྣམ་ཀུན་ཏུ་འཕེལ་རྒྱས་མཛོད། །དམ་ཅན་སྲུང་མ་འཁོར་དང་བཅས།
དམ་ལྡན་རྣལ་འབྱོར་བདག་ཅག་གིས། །དམ་རྫས་མཆོད་གཏོར་ཕུལ་བའི་མཐུས། །དམ་ཆོས་སྒྲུབ་པའི་སྡོང་གྲོགས་མཛོད། །༧ ཅེས་པའང་སྤྲུལ་བའི་སྐུ་མཆོག་དྷརྨའི་མིང་ཅན་གྱི་ངོར། གྱི་ན་བ་ཝ་གཱིནྡྲའམ་རོལ་རྡོར་བས་དཔལ་ལྡན་
འཁོར་ལོ་སྡོམ་པའི་གནས་མདུན་ལས་ཤར་མར་སུག་ལས་བགྱིས་པ་ཡོངས་ལ་དགེ་བར་གྱུར་ཅིག །མངྒ་ལཾ། ༈ ཧཱུྃ དཔལ་ལྡན་བདེ་བ་མཆོག་གི་སྒྱུ་འཕྲུལ་ལས། །རབ་དཀར་ཀེང་རུས་གཟུགས་ཅན་དུར་ཁྲོད་བདག །ཡབ་ཡུམ་འཁོར་
བཅས་འདིར་བྱོན་དགྱེས་པར་བཞུགས། །དམ་ཚིག་གཉན་ལས་མ་འདའ་ས་མཱ་ཡ། །ཁྱེད་ཐུགས་དགྱེས་པའི་མཐུན་རྫས་མཁོ་དགུའི་ཚོགས། །མ་ཚང་མེད་པའི་མཆོད་སྤྲིན་རྒྱ་མཚོ་འདིས། །གསོལ་མཆོད་བསྟོད་
བསྐང་ངོ་མངའ་གསོལ་ལོ། །གང་བཅོལ་ཕྲིན་ལས་རབ་འབྱམས་ཐོགས་མེད་དུ། །ལྷུན་གྱིས་འགྲུབ་པའི་སྡོང་གྲོགས་དམ་པ་མཛོད། །༧ ཅེས་པ་འདི་ཡང་མཆོག་སྤྲུལ་དམ་པའི་ངོར། རྨོངས་པ་འདུ་གསུམ་པ་ཝ་གཱིནྡྲའམ་རོལ་རྡོར་
ལྟ་ བས་ཆོས་སྡེ་ཆེན་པོ་གདོང་ཐོག་དགོན་གྱི་བླ་བྲང་དུ་ཤར་མར་བྲིས་པའོ། །སརྦ་མངྒ་ལཾ། ༈ ཧཱུྃ་ཛ༔ དུར་ཁྲོད་ཀུན་གྱི་མངའ་བདག་ཀེང་རུས་གཟུགས། །རབ་དཀར་ཤ་ཟ་ཡབ་ཡུམ་སྤྲུལ་འཁོར་བཅས། །མ་ལུས་ཐོགས་པ་མེད་པར་
169



རོལ་བའི་རྡོ་རྗེའི་གསུང་འབུམ།
མྱུར་སྒྲུབས་ལ། །ཆོས་སྲིད་ལེགས་ཚོགས་དབྱར་གྱི་དཔལ་མོ་བཞིན། །གོང་ནས་གོང་དུ་འཕེལ་བའི་སྡོང་གྲོགས་མཛོད། །༧ ཅེས་པའང་སྤྲུལ་པའི་སྐུ་མཆོག་པདྨའི་མཚན་ཅན་ནས་གསུང་བསྐུལ་ལྟར། གྱི་ན་བ་ཝ་གཱིནྡྲའམ་རོལ་རྡོར་
བས་དཔལ་ལྡན་ནཱ་ལེནྡྲ་གཉིས་པ་ཉ་བྲག་རྡོ་རྗེ་གདན་ནས་ཤར་མར་ཡི་གེའི་རིས་སུ་བྲིས་པའོ། །དགེའོ། ། ༈ ཧཱུྃ་བྷྱོ༔ བདེ་མཆོག་ཡབ་ཡུམ་ཐུགས་རྗེས་ཁྲོས་པའི་གར། །རབ་འབར་ཀེང་རུས་འཇིགས་གཟུགས་དྲག་ཤུལ་ཅན། །དཔལ་
ལྡན་མགོན་དཀར་ཡབ་ཡུམ་ཤ་ཟའི་ཚོགས། །འཁོར་བཅས་འདིར་བྱོན་དགྱེས་པའི་གདན་ལ་བཞུགས། །མཐུན་རྫས་དམར་ཆེན་གཏོར་མ་རི་ལྟར་སྤུངས། །སྨན་རཀ་ཇ་ཆང་བཏུང་བ་མཚོ་ལྟར་འཁྱིལ། །སྤྱན་གཟིགས་
མཆོད་པའི་ཡོ་བྱད་སྐར་ལྟར་བཀྲ། །དྲི་ཞིམ་བསང་གསུར་དུད་པ་སྤྲིན་ལྟར་འཁྲིགས། །མཐའ་ཀླས་ཞིང་ཀུན་ཡོངས་གང་མཆོད་སྤྲིན་འདིས། །མགོན་པོ་དངོས་གྲུབ་ཀུན་འབྱུང་ནོར་གྱི་ལྷ། །ཡིད་བཞིན་ནོར་བུ་ཡབ་
ཡུམ་འཁོར་བཅས་ཀྱི། །ཐུགས་དམ་ལེགས་བསྐང་ཉམས་ཆག་མ་ལུས་བཤགས། །རྣལ་འབྱོར་དཔོན་སློབ་མི་ནོར་སྦྱིན་བདག་བཅས། །སྲུང་ཞིང་སྐྱོབ་ལ་མགོན་སྐྱབས་དཔུང་གཉེན་སོགས། །ཅི་བཅོལ་ལས་ཀུན་མ་
ལུས་ཐོགས་མེད་དུ། །སྒྲུབ་པའི་སྡོང་གྲོགས་དམ་པ་གཡེལ་མེད་མཛོད། །༧ ཅེས་པ་འདིའང་དམ་པའི་མཚན་འཆང་སྤྲུལ་བའི་སྐུ་མཆོག་ཀརྨའི་མིང་ཅན་ནས་བསྐུལ་ཕྱིར། ཐ་ཤལ་བ་རོལ་རྡོར་བས་སྟོང་སྐོར་བསོ་ཐོགས་གནས་ལས་གང་ཤར་
170



སོ་གཉིས་
ཀ ༄༅། ། མགྱོགས་པར་སུག་ལས་བགྱིས་པ་དགེ་ལེགས་འཕེལ། སརྦ་མངྒ་ལཾ། ༈ ཧཱུྃ་ཧཱུྃ། རབ་འཇིགས་དུར་ཁྲོད་བརྒྱད་སོགས་གར་བཞུགས་ནས། །རབ་བཞེངས་ཀེང་རུས་གཟུགས་ཅན་ཡིད་བཞིན་མགོན། །རབ་གཏུམ་ཤ་ཟ་
མཁའ་འགྲོའི་འཁོར་ཚོགས་བཅས། །རབ་དགྱེས་མཆོད་པའི་མགྲོན་དུ་མྱུར་བྱོན་ལ། །ཕྱི་ནང་གསང་བ་བླ་མེད་རྨད་བྱུང་གི། །མཆོད་པའི་བྱེ་བྲག་མ་ཚང་མེད་པ་འདིས། །གནམ་ས་བར་སྣང་མ་ལུས་ཡོངས་བཀང་ནས། །
གསོལ་ལོ་མཆོད་དོ་ཐུགས་དམ་དགྱེས་པར་བསྐང་། །བཅས་དང་རང་བཞིན་འགལ་བའི་ཉེས་ཚོགས་ཀུན། །མ་ལུས་དག་ཚང་མཆོག་གི་དངོས་གྲུབ་སྩོལ། །དགྲ་ཇག་ཆོམ་རྐུན་གཅན་གཟན་གནོད་པ་སྲུངས། །ཕྱི་ནང་
འབྱུང་བཞིའི་གཡོ་འཁྲུགས་ཐམས་ཅད་བཟློག །བསྟན་དང་འགྲོ་ལ་ཕན་བདེའི་བསམ་སྦྱོར་ལས། །འབད་རྩོལ་མེད་པར་ལྷུན་གྱིས་འགྲུབ་པ་དང་། །བཤད་སྒྲུབ་བསྟན་པ་ཕྱོགས་བརྒྱར་རབ་སྤེལ་ནས། །བཀྲ་ཤིས་
དགེ་ལེགས་རྒྱ་མཚོ་ཁྱབ་པར་མཛོད། །༧ ཅེས་པའང་སྔ་འགྱུར་བསྟན་པའི་ཆོས་སྡེ་ཆེན་པོ་དུང་དཀར་དགོན་གྱི་ཉེ་ཞོལ་དུ་མཆོག་སྤྲུལ་ཉིད་ནས་བསྐུལ་སླད་དེ་འཕྲལ། རྨོངས་པ་ཝ་གཱིནྡྲའམ་རོལ་རྡོར་བས་ཤར་མར་སོར་རྩེས་འདུ་བྱེད་བགྱིས་པའོ། །
་ དགེ་ལེགས་འཕེལ། ༈ ཧཱུྃ་ཨོཾ། ཀ་དག་སྤྲོས་བྲལ་སྟོང་ཆེན་མཁའ་དབྱིངས་ལས། །ལྷུན་གྲུབ་བདེ་བ་མཆོག་གི་སྤྲུལ་བའི་གར། །དཔའ་བོ་མགོན་དཀར་ཡབ་ཡུམ་འཁོར་དང་བཅས། །གློག་ལྟར་མྱུར་བའི་ཤུགས་ཀྱིས་
171



རོལ་བའི་རྡོ་རྗེའི་གསུང་འབུམ།
འདིར་གཤེགས་ལ། །བདེ་སྟོང་ཡེ་ཤེས་སྒྱུ་མའི་རོལ་གར་ལས། །ཕྱི་ནང་གསང་བ་རབ་འབྱམས་མཆོད་པའི་སྤྲིན། །གནམ་ས་བར་སྣང་ཡོངས་སུ་རབ་བཀང་ནས། །མགོན་པོ་ཡིད་བཞིན་ནོར་བུ་འཁོར་བཅས་ཀྱི། །
ཐུགས་དམ་གཉན་པོ་ལེགས་བསྐང་ཉམས་ཆག་བཤགས། །དམ་ལྡན་སྒྲུབ་པ་པོ་ཡི་སྲུང་མ་མཛོད། །དམ་ཉམས་བསྟན་དགྲ་ཡོངས་ཀྱི་སྲོག་དབུགས་ལོངས། །བདུད་བགེགས་བྱད་མ་ཐལ་བའི་རྡུལ་བཞིན་རློགས།
སངས་རྒྱས་བསྟན་དང་བསྟན་འཛིན་བུ་བཞིན་སྐྱོངས། །བཤད་སྒྲུབ་བསྟན་པའི་གདུགས་དཀར་ཕྱོགས་བཅུར་བསྒྲེངས། །དགྲ་ཇག་རྐུན་གསུམ་གཅན་སྤྱང་འཇིགས་པ་སོལ། །རྣམ་དཀར་ཚེ་ཆོས་བསོད་ནམས་དཔལ་
འབྱོར་སྤེལ། །མདོར་ན་བདག་གི་ཇི་ལྟར་བཅོལ་བ་ཀུན། །མ་ཐོགས་མྱུར་ཏུ་སྒྲུབས་ཤིག་སྲུང་མའི་ཚོགས། །༧ ཞེས་པ་འདི་ཡང་མཆོག་སྤྲུལ་རིན་པོ་ཆེའི་བཞེད་ངོར། རྨོངས་པ་རོལ་རྡོར་བས་སྒོང་གི་གནས་མཆོག་གསང་བའི་ཕུག་འདབས་
སུ་ཤར་མར་སུག་རིས་སུ་བཏབ་པ་དགེ །མངྒ་ལཾ། ༈ ཧཱུྃ་ཛ༔ འཇིགས་རུང་བསིལ་ཚལ་དུར་ཁྲོད་ནས། །བདེ་མཆོག་ཡབ་ཡུམ་ཐུགས་རྗེའི་འཕྲུལ། །དཔལ་ལྡན་མགོན་དཀར་ཡབ་ཡུམ་ནི། །འཁོར་བཅས་མཆོད་པའི་མགྲོན་
དུ་བྱོན། །སྔགས་རྒྱ་ཏིང་འཛིན་བྱིན་རླབས་པའི། །སྨན་རཀ་དམར་ཆེན་གཏོར་མ་སྐྱེམས། །དངོས་འབྱོར་ཡིད་བྱུང་ཕྱི་ནང་གསང་། །སྤྱན་གཟིགས་ཡོ་བྱད་བསམ་མི་ཁྱབ། །རབ་འབྱམས་མཆོད་པའི་མཁའ་དབྱིངས་
172



ཀ༄༅། །ཀུན། །ཡོངས་གང་དཔའ་བོ་ཡབ་དང་ཡུམ། །འཁོར་ཚོགས་རྒྱ་མཚོ་དང་བཅས་པའི། །ཐུགས་དམ་གཉན་པོ་དགྱེས་པར་བསྐངས། །རྣལ་འབྱོར་ལོངས་སྤྱོད་མི་ནོར་འཁོར། །དཀོར་ཆ་ཡོ་བྱད་དང་བཅས་པ།
སྲུང་སྐྱོབ་ཁ་འཛིན་རྒྱབ་བརྟེན་སོགས། །གཡེལ་མེད་སྒྲུབ་པའི་སྡོང་གྲོགས་མཛོད། །གཞི་ལ་འདུག་ན་ཁ་འཛིན་མཛོད། །བྱེས་སུ་འགྲོ་ན་ས་མཁན་མཛོད། །ཆུ་ལས་བརྒལ་ཚེ་གྲུ་ཟམ་མཛོད། །འཕྲང་ལ་བསྒྲོད་ཚེ་སྐྱོར་
ཀླུ་མོ་མཛོད། །བསམ་པའི་དོན་ཀུན་ཡིད་བཞིན་སྒྲུབས། །ལེགས་པའི་ངོ་སོ་དགུང་དུ་བསྟོད། །ཉེས་པའི་མཚན་ལ་ཐུར་ལ་ནོན། །ཕྱོགས་རྣམ་ཀུན་ལས་རྒྱལ་བར་མཛོད། །བཅོལ་ལོ་གཏད་དོ་གཉེར་ཁ་མཛོད། །འབོད་
དོ་བསྐུལ་ལོ་དགྲ་ལྷ་མཛོད། །མ་གཡེལ་མ་གཡེལ་སྲུང་མའི་དབང་། །འཁོར་ཚོགས་རྒྱ་མཚོ་དང་བཅས་པས། །རབ་འབྱམས་ཞི་རྒྱས་དབང་དྲག་གི། །ཕྲིན་ལས་ཐོགས་མེད་རྟག་སྒྲུབ་མཛོད། །༧ ཅེས་པ་འདི་ཡང་སྐུ་སྐྱེས
ཉིད་ཀྱི་བཞེད་སྐོངས་སུ། གཏི་བོ་རོལ་རྡོར་བས་གང་ཤར་རྡོ་ཆུའི་འགྲམ་ནས་སྨྲས་པ་སུག་རིས་བྲིས་པ་དགེ །སརྦ་སིདྡྷི་རསྟུ། ༈ ཧཱུཾ་ཧཱི གང་ཞིག་གསོལ་ཞིང་མཆོད་ན་འདོད་དགུའི་གཏེར། །སྩོལ་མཛད་སྲུང་མའི་དབང་པོ་ཡིད་བཞིན་
__x ནོར། །དཔའ་བོ་ཆེན་པོ་དུར་ཁྲོད་ཡོངས་ཀྱི་བདག །གསང་ཆེན་ཆོས་འཁོར་སྐྱོང་བའི་སྡེ་དཔོན་ཆེ། །ཡབ་ཡུམ་སྤྲུལ་བ་ཡང་སྤྲུལ་འཁོར་ཚོགས་བཅས། །དགྱེས་པའི་གར་དང་བཅས་ཏེ་གནས་འདིར་བྱོན། །གང་བཅོལ་
སོ་གསུམ་
173



རོལ་བའི་རྡོ་རྗེའི་གསུང་འབུམ།
ལས་བཞི་རབ་འབྱམས་བསྒྲུབ་པའི་ཕྱིར། །དམ་ཚིག་དབང་གིས་རྟེན་ལ་བརྟན་པར་བཞུགས། །དངོས་ཡིད་ཏིང་འཛིན་རོལ་བ་ལས་བྱུང་བའི། །མཁོ་རྒུའི་རྫས་དང་བཟང་རྒུའི་མཆོད་པའི་སྤྲིན། །མ་ཚང་མེད་པ་འཛད་
མེད་ནམ་མཁའི་མཛོད། །ས་དང་བར་སྣང་མཁའ་དབྱིངས་ཀུན་ཁྱབ་པས། །གནོད་སྦྱིན་ནོར་ལྷ་དུར་བདག་ཡབ་ཡུམ་སོགས། །འཁོར་དང་བཅས་པའི་ཐུགས་དམ་དགྱེས་པར་བསྐང་། །དམ་ཚིག་ཉམས་ཆག་ཐམས་
ཅད་བཤགས་ཤིང་སྡོམ། །འགལ་རྐྱེན་མཚན་མ་མ་ལུས་དབྱིངས་སུ་བཟློག །རྒྱལ་བསྟན་དར་ཞིང་དེ་འཛིན་ཞབས་པད་བརྟན། །བཤད་དང་སྒྲུབ་པའི་བྱ་བ་མ་ལུས་པ། །དབྱར་གྱི་མཚོ་དང་ཡར་ངོའི་ཟླ་བ་ལྟར། །གོང་
ནས་གོང་དུ་འཕེལ་བའི་སྡོང་གྲོགས་མཛོད། །བདག་ཅག་དཔོན་སློབ་མི་ནོར་འཁོར་དང་བཅས། །གཞི་ལམ་བྱེས་སོགས་གར་འགྲོ་གར་གནས་ཀྱང་། །མི་འབྲལ་ལུས་དང་གྲིབ་བཞིན་རབ་འགྲོགས་ནས། །བསམ་དོན་
མ་ལུས་འབད་མེད་ལྷུན་འགྲུབ་མཛོད། །ཡངས་པའི་ཁམས་རྣམས་ཀུན་ཏུ་དུས་ཐམས་ཅད། །ནད་མུག་འཁྲུགས་རྩོད་ཞི་ཞིང་རྣམ་དཀར་ལས། །དགེ་བ་བཅུ་ཡི་དྭཔལ་གྱིས་དུས་འདའ་བས། །བདེ་སྐྱིད་ཕུན་ཚོགས་
རྫོགས་ལྡན་ལྟར་སྤྱོད་མཛོད། །སྲུང་མའི་དབང་པོའི་ཕྲིན་ལས་ཆུ་འཛིན་ལས། །འདོད་དགུའི་དངོས་གྲུབ་སྦྲང་ཆར་འབུམ་འཇོ་བས། །ས་གསུམ་དགེ་ལེགས་བྱེ་བའི་འདབ་སྟོང་ཚོགས། །ཀུན་ནས་ཀུན་ཏུ་བཞད་པའི་
174



སོ་བཞི་
༄༅། ། ཕྲིན་ལས་མཛོད། །༧ ཅེས་པ་འདི་ཡང་མཆོག་སྤྲུལ་པདྨའི་མཚན་ཅན་ནས་བཞེད་ངོར། གྱི་ན་བ་རོལ་བའི་རྡོ་རྗེས་དབེན་གནས་མཁའ་སྤྱོད་གླིང་ནས་ཤར་མར་བྲིས་པ་དགེ ། ༈ ཧཱུཾ་བྷོ བསྟན་སྲུང་གཙོ་བོ་གནོད་སྦྱིན་ནོར་ལྷའི་རྗེ།
གཏུམ་དྲག་འཇིགས་རུང་དུར་ཁྲོད་ཞིང་སྐྱོང་བདག །དཔལ་ལྡན་གསང་བའི་མགོན་པོ་ཡབ་ཡུམ་ནི། །སྤྲུལ་བ་ཡང་སྤྲུལ་འཁོར་ཚོགས་རྒྱ་མཚོར་བཅས། །མ་ཐོགས་སྐད་ཅིག་ཉིད་ལ་འདིར་བྱོན་ལ། །དམར་ཆེན་གཏོར་
མ་སྨན་རཀ་བསང་སྐྱེམས་སོགས། །ཕྱི་ནང་གསང་བ་ཡང་གསང་བླ་མེད་ཀྱིས། །མཆོད་པའི་བྱེ་བྲག་མ་ཚང་མེད་པ་འདིས། །ཐུགས་དམ་བསྐང་ངོ་ཉམས་ཆག་ཀུན་བཤགས་ནས། །འགལ་རྐྱེན་སོལ་ལ་མཐུན་རྐྱེན་མ་
ལུས་པ། །དབད་མེད་ལྷུན་གྱིས་འགྲུབ་པའི་གྲོགས་ལྡན་གྱི། །རྣམ་བཞིའི་ཕྲིན་ལས་གཡེལ་བ་མེད་པར་མཛོད། །༧ ཅེས་པ་འདི་ཡང་སྐུ་སྐྱེས་ཕྲིན་ལས་མཚན་ཅན་ནས་བཞེད་པ་མ་ལྡོག་ཙམ་དུ། ཐ་ཤལ་བ་རོལ་རྡོར་བས་མི་འགྱུར་ལྷ་མཐོ་
གོང་མའི་དབེན་གནས་ལས་གང་ཤར་སོར་རྩེས་འདུ་བྱེད་བགྱིས་པ་བི་ཛ་ཡནྟ། ༈ ཧཱུྃ་ཛ༔ དཔལ་ཆེན་བདེ་བ་མཆོག་གི་སྒྱུ་འཕྲུལ་ལས། །སྤྲུལ་མཛད་སྲུང་མའི་དབང་པོ་དུར་ཁྲོད་བདག །ཡབ་ཡུམ་སྤྲུལ་འཁོར་རྒྱ་མཚོའི་ཚོགས་དང་
# བཅས། །མ་ཐོགས་སྐད་ཅིག་ཉིད་ལ་གནས་འདིར་བྱོན། །བདེ་སྟོང་ཟུང་འཇུག་རོལ་བའི་ཆོ་འཕྲུལ་ལས། །སྣ་ཚོགས་མཆོད་པའི་སྤྲིན་ཚོགས་དཔག་ཡས་ཀྱིས། །ཐུགས་དམ་དགྱེས་བསྐང་ཐུགས་འགལ་ཉེས་ཚོགས་
175



རོལ་བའི་རྡོ་རྗེའི་གསུང་འབུམ།
བཤགས། །ཕྱི་ནང་གསང་བའི་ཉེར་འཚེ་ཞི་བར་མཛོད། །རྒྱལ་བསྟན་སྤྱི་དང་བྱེ་བྲག་ནཱ་རོ་བའི། །རྣལ་འབྱོར་གསང་མཐའི་བསྟན་པ་རིན་པོ་ཆེ། །ཡངས་པའི་རྒྱལ་ཁམས་མཐའ་དབུས་ཐམས་ཅད་དུ། །དུས་རྣམ་ཀུན་
ཏུ་དར་ཞིང་རྒྱས་པར་མཛོད། །མདོར་ན་རྣལ་འབྱོར་བདག་ཅག་འཁོར་བཅས་ཀྱི། །ཚེ་ཆོས་ལོངས་སྤྱོད་འཁོར་སློབ་ནོར་ཕྱུག་སོགས། །དབྱར་གྱི་དཔལ་མོ་བཞིན་དུ་གོང་འཕེལ་ནས། །བཀྲ་ཤིས་དགེ་ལེགས་རྒྱ་མཚོས་
ཁྱབ་པར་མཛོད། ༧ ཅེས་པའང་རྒྱལ་སྲས་པདྨ་འཕྲིན་ལས་རྣམ་རྒྱལ་ནས་གསུང་བསྐུལ་ངོར། རྨོངས་པ་རོལ་རྡོར་པས་གང་ཤར་བྲིས་པའོ། །སརྦ་མངྒ་ལཾ། ༈ དུར་བདག་གསོལ་བསྡུས་ནི། ཧཱུྃ་ བདེ་མཆོག་རྣམ་སྤྲུལ་མགོན་དཀར་དུར་
ཁྲོད་བདག །ཡབ་ཡུམ་སྲས་བློན་སྤྲུལ་འཁོར་རྒྱ་མཚོའི་ཚོགས། །མ་ཐོགས་སྐད་ཅིག་ཉིད་ལ་འདིར་བྱོན་ལ། །མཐུན་རྫས་འདོད་རྒུའི་བྱེ་བྲག་མཐའ་ཡས་པས། །ཆོས་སྐྱོང་ཆེན་པོ་འཁོར་བཅས་ཐུགས་དམ་བསྐང་།
ཐུགས་འགལ་ཉེས་ཚོགས་མ་ལུས་བཤགས་ཤིང་སྡོམ། །རྣལ་འབྱོར་བདག་ཅག་དཔོན་སློབ་འཁོར་བཅས་ལ། །ཉིན་མཚན་དུས་དྲུག་མགོན་སྐྱབས་དཔུང་གཉེན་དང་། །ཁ་འཛིན་སྡོང་གྲོགས་གཡེལ་བ་མི་མཛད་པར། །
བསམ་པའི་དོན་ཀུན་ནམ་ཡང་ལྷུན་གྲུབ་ཏུ། །དཔག་བསམ་ཤིང་དང་དབང་གི་རྒྱལ་པོ་བཞིན། །འབད་མེད་འབྱུང་བའི་འཕྲིན་ལས་རྟག་ཏུ་སྒྲུབས། །༧ ཞེས་པ་འདི་ཡང་མཆོག་སྤྲུལ་པདྨའི་མཚན་ཅན་གྱི་ངོར། ཐ་ཤལ་བ་ཝ་
176



སོ་ལྟ་
ཀ ༄༅། ། གཱིནྡྲའམ་རོལ་རྡོར་པས་ཤར་མར་སྤེལ་པའོ། །དགེའོ། ། ༈ མགོན་དཀར་དུར་བདག་ཡབ་ཡུམ་གྱི་མཆོད་འཕྲིན་བསྡུས་པ་ནི། ཧཱུྃ་ཨོཾ། ཆོས་དབྱིངས་སྤྲོས་མཐའ་བྲལ་བའི་ཕོ་བྲང་ནཱས། །ཆོས་འཁོར་གཉན་པོ་གཡེལ་
མེད་སྐྱོང་མཛད་པའི། །ཆོས་སྐྱོང་མགོན་པོ་དཀར་པོ་ཡིད་བཞིན་ནོར། །ཆོས་སྲིད་ལོངས་སྤྱོད་སྤེལ་ཕྱིར་གནས་འདིར་བྱོན། །ཏིང་འཛིན་སྔགས་རྒྱུས་བྱིན་རླབས་མཆོད་པའི་སྤྲིན། །ཕྱི་ནང་གསང་བ་ཡང་གསང་བླ་མེད་
རྫས། །ཀུན་ཏུ་བཟང་པོའི་རྣམ་ཐར་ཇི་བཞིན་དུ། །འཛད་པ་མེད་པའི་བྱེ་བྲག་མཐའ་ཀླས་པས། །ཡིད་བཞིན་མགོན་པོ་ཡབ་ཡུམ་འཁོར་བཅས་ཀྱི། །སྐུ་གསུང་ཐུགས་ཡོན་ཕྲིན་ལས་ཀུན་བསྐངས་ནས། །བཅས་དང་
རང་བཞིན་ཉེས་ཚོགས་ཀུན་བཤགས་ནས། །ཚངས་པར་མཆོག་སྩོལ་འཕྲིན་ལས་ལྷུན་འགྲུབ་མཛོད། །རྒྱུད་རྒྱལ་རྣལ་འབྱོར་གསང་མཐའི་དགོངས་དོན་བཞིན། །གྲུབ་མཆོག་ནཱ་རོའི་བསྟན་པ་རིན་པོ་ཆེ། །ཕྱོགས་དུས་
ཀུན་ཏུ་མི་ཉམས་གོང་འཕེལ་ལ། །རྣམ་བཞིའི་འཕྲིན་ལས་གཡེལ་བ་མེད་པར་མཛོད། །དེ་འཛིན་སྐྱེས་མཆོག་རྣམས་ཀྱི་ཞབས་པད་བརྟན། །མཛད་པ་འཕྲིན་ལས་ཡར་ངོའི་ཟླ་བཞིན་རྒྱས། །འཁོར་སློབ་བསྟན་པ་
སྒྲ་ ཕྱོགས་ཀྱི་མཐར་ཁྱབ་ནས། །བསྟན་པའི་སྦྱིན་བདག་ཚེ་བསོད་དཔལ་ལྡན་མཛོད། །ཡངས་པའི་ཁམས་ཀུན་ནད་མུག་འཁྲུགས་རྩོད་ཞི། །བདེ་སྐྱིད་རྫོགས་ལྡན་དཔལ་ལ་ལོངས་སུ་སྤྱོད། །འཕྲལ་དང་ཡུན་གྱི་དོན་ཀུན་
177



རོལ་བའི་རྡོ་རྗེའི་གསུང་འབུམ།
མ་ལུས་པ། །འབད་མེད་ལྷུན་གྱིས་འགྲུབ་པའི་སྡོང་གྲོགས་མཛོད། །༧ ཅེས་པ་འདི་ཡང་སྐུ་སྐྱེས་ཀརྨའི་མིང་ནས་བསྐུལ་བཞེད་ངོར། རྨོངས་པ་ཝ་གཱིནྡྲའམ་རོལ་རྡོར་བས་གང་ཤར་ཐོལ་གྱིས་སུག་རིས་སུ་བཏབ་པ་དགེ་ལེགས་འཕེལ། སརྦ་མངྒ་ལཾ། ༈
པཿ སྐྱེ་མེད་རྣམ་དག་ཆོས་ཀྱི་དབྱིངས་ཉིད་ལས། །སྐྱེ་བའི་ཆོ་འཕྲུལ་འབར་བའི་སྐུར་སྟོན་པ། །ཞིང་སྐྱོང་དབང་ཕྱུག་དཔལ་མགོན་གསང་བའི་བདག ། དཔའ་བོ་དུར་ཁྲོད་བདག་པོ་འཁོར་དང་བཅས། །དགྱེས་
གར་གྱིས་འབོད་པའི་གནས་འདིར་བྱོན། །ཁྱེད་ཐུགས་དགྱེས་པའི་དམ་རྫས་འབུལ་བ་ནི། །སྨན་དང་རཀྟ་དཔལ་བཤོས་ཆང་བུ་དང་། །བསང་དང་གསུར་དུད་ཇ་ཆང་བཏུང་བའི་རིགས། །བདོད་ཡོན་ག་ཎ་ཙཀྲ་རོ་
བརྒྱའི་ཟས། །ཞི་དྲག་མཆོད་པ་རྣམ་མང་སྤྱན་གཟིགས་དང་། །གོ་མཚོན་མཁོ་རྒུའི་ཡོ་བྱད་བསམ་ལས་འདས། །མ་ཚང་མེད་པ་མཆོད་པའི་བྱེ་བྲག་ཀུན། །གུས་པས་འབུལ་ལོ་ཐུགས་དམ་ལེགས་པར་བསྐང་། །ཐུགས་
འགལ་ཉེས་པའི་མཚན་མ་མ་ལུས་པ། །དག་ཆེན་མཐའ་བྲལ་གཟོད་མའི་དབྱིངས་སུ་བཤགས། །དག་ཚངས་བདེ་བ་མཆོག་གི་དགའ་སྟོན་སྩོལ། །སངས་རྒྱས་བསྟན་དང་དེ་འཛིན་སྐྱེས་བུའི་ཚོགས། །དར་ཞིང་རྒྱས་ལ་
ཞབས་པད་ཡུན་དུ་བརྟན། །ཡུལ་ཕྱོགས་ཀུན་ཏུ་ནད་མུག་འཁྲུགས་རྩོད་ཞི། །བཀྲ་ཤིས་དགེ་མཚན་བྱེ་བའི་ཁྱབ་པར་མཛོད། །རྣལ་འབྱོར་དཔོན་སློབ་ཡོན་མཆོད་འཁོར་དང་བཅས། །སྲུང་སྐྱོབ་སྦ་བའི་འཕྲིན་ལས་མ་
178



ང་
སོ་དྲུག་
༄༅། །གཡེལ་བར། །གང་བཅོལ་ལས་རྣམས་མ་ལུས་འབད་མེད་དུ། །ལྷུན་གྱིས་འགྲུབ་པའི་སྡོང་གྲོགས་དམ་པ་མཛོད། །༧ ཅེས་པ་འདི་ཡང་རྒྱལ་སྲས་པདྨ་འཕྲིན་ལས་ཀྱིས་བསྐུལ་བཞེད་ལྡོག་མིན་ཙམ། རྨོངས་པ་ཝ་གཱིནྡྲའམ་
རོལ་རྡོར་བས་མཁར་ཉིན་རི་ཁྲོད་ལས་འཕྲལ་དུ་སུག་ལས་འགྱིས་པ་དགེ །མངྒ་ལཾ། ༈ ཧུ་ ཆོས་ཀྱི་དབང་ཕྱུག་དཔལ་ལྡན་ནཱ་རོ་བའི། །ཆོས་ཚུལ་རྒྱ་མཚོ་བཤད་སྒྲུབ་ལས་གསུམ་གྱིས། །ཆོས་བཞིན་འཛིན་པའི་སྐྱེས་བུ་དམ་པ་
དང༌། །ཆོས་འཁོར་སྐྱོངས་མཛད་སྲུང་མ་དམ་ཚིག་ཅན། །ཞིང་སྐྱོང་དབང་པོ་དཔལཾ་ལྡན་གསང་བའི་མགོན། །དཔའ་བོ་ཆེན་པོ་ཡབ་ཡུམ་འཁོར་དང་བཅས། །བརྩེ་བའི་ཚུལ་གྱིས་གནས་འདིར་མྱུར་བྱོན་ལ། །དགྱེས་
པའི་གར་གྱིས་རྟེན་ལ་བརྟན་པར་བཞུགས། །བདེ་སྟོང་ཡེ་ཤེས་རོལ་བ་ལས་བྱུང་བའི། །ཞི་དང་རྒྱས་དང་དབང་དང་མངོན་སྤྱོད་ཀྱི། །མཆོད་པའི་བྱེ་བྲག་རྣམ་མང་མཐའ་ཀླས་པས། །གནམ་ས་བར་སྣང་མ་ལུས་ལེགས་
བཀང་སྟེ། །ཡིད་བཞིན་ནོར་བུ་ཞིང་སྐྱོང་དུར་ཁྲོད་བདག །ཤ་ཟ་ཡབ་ཡུམ་འཁོར་ཚོགས་བཅས་པ་ཡི། །སྐུ་གསུང་ཐུགས་ཀྱི་ཐུགས་དམ་གཉན་པོའི་ཚོགས། །དགྱེས་པར་བསྐང་ངོ་མཆོག་ཐུན་དངོས་གྲུབ་སྩོལ། །རྒྱལ་
བའི་རྗེས་ཞུགས་བསྟན་འཛིན་སྐྱེས་བུའི་ཚོགས། །ཞབས་པད་བརྟན་ཅིང་གེགས་མེད་མཛད་འཕྲིན་རྒྱས། །རྣམ་པར་དཀར་བའི་ཆོས་སྤྱོད་བྱ་བ་སོགས། །བསྟན་པའི་ཉི་འོད་ཀུན་ཏུ་གསལ་བར་མཛོད། །ཡངས་པའི་
179



རོལ་བའི་རྡོ་རྗེའི་གསུང་འབུམ།
རྒྱལ་ཁམས་མཐའ་དབུས་ཐམས་ཅད་དུ། །ནད་མུག་འཁྲུགས་རྩོད་དུས་ཀྱི་རྒུད་པ་སོགས། །མི་འདོད་གདུག་པའི་དཔུང་ཚོགས་མ་ལུས་པ། །མིང་བརྡའི་ལྷག་མ་ཙམ་ཡང་མེད་པར་མཛོད། །རྣལ་འབྱོར་དཔོན་སློབ་
ཡོན་མཆོད་འཁོར་དང་བཅས། །རྟེན་གསུམ་ལོངས་སྤྱོད་མཁོ་དགུའི་ཡོ་བྱད་རྣམས། །ཉིན་མཚན་ཀུན་ཏུ་སྲུང་སྐྱོབ་བྱ་ར་སོགས། །མ་གཡེལ་སྲུང་མའི་དབང་པོ་དམ་ཚིག་ཅན། །མདོར་ན་བདག་གིས་ཆོས་དང་སྲིད་ཀྱི་
དོན། །གང་བརྩམ་བྱ་བ་མཐའ་དག་ལྷུན་འགྲུབ་ཏུ། །འབྱུང་བའི་མཐུན་རྐྱེན་ཡིད་བཞིན་དབང་གི་རྒྱལ། །ད་ལྟ་ཉིད་དུ་སྩོལ་བའི་སྡོང་གྲོགས་མཛོད། །༧ ཅེས་པ་འདི་ཡང་མཆོག་སྤྲུལ་དམ་པའི་ཐུགས་བཞེད་མ་ལྡོག་ཙམ་དུ། གྱི་ན་
བ་རོལ་རྡོར་བས་མཛོ་མོའི་གནས་མདུན་དུ་གང་ཤར་འཕྲལ་དུ་བྲིས་པ་དགེ །བི་ཛ་ཡནྟུ། ༈ ཧཱུྃ་གང་ཞིག་དྲན་པ་ཙམ་གྱིས་འདོད་རྒུའི་དོན། །ཡིད་ལ་སྨོན་པ་ཇི་བཞིན་འགྲུབ་མཛད་པའི། །འཕྲིན་ལས་དབང་ཕྱུག་ཞིང་སྐྱོང་ནོར་གྱི་ལྷ།
དུར་ཁྲོད་བདག་པོ་ཡབ་ཡུམ་འཁོར་དང་བཅས། །མ་ཐོགས་སྐད་ཅིག་ཉིད་ལ་དགྱེས་བཞིན་དུ། །གློག་ལྟར་མྱུར་བའི་ཤུགས་ཀྱིས་གནས་འདིར་བྱོན། །བདེ་སྟོང་ཏིང་འཛིན་པིར་གྱིས་ལེགས་བྲིས་པའི། །སྣ་ཚོགས
མཆོད་པའི་བྱེ་བྲག་བསམ་མི་ཁྱབ། །འཛད་མེད་ནམ་མཁའི་མཛོད་ལ་དབང་བསྒྱུར་བའི། །ཕྱི་ནང་གསང་བ་ཡང་གསང་བླ་མེད་ཀྱི། །མཆོད་སྤྲིན་རྒྱ་མཚོའི་དབྱིངས་ཀུན་རབ་བཀངས་ནས། །སྲུང་མ་གཉན་པོའི་ཐུགས་
180



༄༅། ། དམ་དགྱེས་པར་བསྐྱང་། །སྐུ་གསུང་ཐུགས་ལ་འགལ་བའི་ཉེས་ཚོགས་བཤགས། །རྣལ་འབྱོར་བདག་ལ་ལུས་དང་གྲིབ་ལྟར་འགྲོགས། །བརྩེ་བའི་ཕ་དང་བྱམས་པའི་མ་བཞིན་དུ། །བསྲུང་ཞིང་སྐྱོང་ལ་
མགོན་སྐྱབས་གཡེལ་མེད་མཛོད། །བསམ་དང་སྦྱོར་བ་ལོག་པར་འཆང་བ་ཡི། །སྡང་བའི་དགྲ་ཐུལ་གནོད་པའི་བགེགས་དཔུང་ཆོམས། །རྨི་ལམ་མཚན་ལྟས་མི་འདོད་འཚེ་བའི་རིགས། །ཐམས་ཅད་ཞི་ཞིང་བཟློག་
སྣཔའི་འཕྲིན་ལས་མཛོད། །གྲུབ་པ་མཆོག་གི་དེད་དཔོན་ནཱ་རོ་བའི། །བསྟན་པ་བསྟན་འཛིན་སྡེ་འབངས་དང་བཅས་པ། །ཕྱོགས་དུས་ཀུན་ཏུ་དར་ཞིང་རབ་རྒྱས་ལ། །ཕན་བདེའི་དཔལ་རབ་རྟག་ཏུ་འབྱོར་བར་མཛོད། །
གསང་ཆེན་སྤྱོད་པའི་གྲུབ་ཐོབ་ཕོ་མོ་ཡིས། །ཡུལ་ལུང་ཐམས་ཅད་འགེང་བའི་ཕྲིན་ལས་མཛོད། །དེ་དག་ཐུགས་རྗེ་བྱིན་རླབས་ནུས་དཔལ་གྱིས། །འགྲོ་ཁམས་རྒྱ་མཚོ་རྣམ་དཀར་ལས་ལ་བཀོད། །མཐར་ཐུག་དོན་
དམ་ཕག་མོའི་དགྱེས་ཞལ་མངོན། །འགྱུར་མེད་ཆོས་སྐུའི་བཙན་ས་ཟིན་པར་མཛོད། །མདོར་ན་གང་བཅོལ་ལས་རྣམས་མ་ལུས་པ། །ཐོགས་མེད་འགྲུབ་ལ་སྲུང་མའི་དབང་ཁྱོད་ཀྱིས། །རྩ་བརྒྱུད་བླ་མའི་བཀའ་དམ་
ལྟ་ དྲན་གྱིས་ལ། །རྣམ་བཞིའི་འཕྲིན་ལས་གཡེལ་མེད་སྡོང་གྲོགས་མཛོད། །༧ ཅེས་པ་འདི་ཡང་མཆོག་གི་སྤྲུལ་བའི་སྐུ་རིན་པོ་ཆེ་ནས་བསྐུལ་ངོ་མ་ལྡོག་པར། འདུ་གསུམ་པ་ཝ་གཱིནྡྲའམ་པདྨ་རིག་འཛིན་ནས་ཕ་བླ་མ་རྡོ་རྗེ་འཆང་གི་དབེན་གནས་རི་
181



བྱེ
རོལ་བའི་རྡོ་རྗེའི་གསུང་འབུམ།
ཁྲོད་ཀྱི་གཟིམས་སྤྱིལ་ལས་གང་ཤར་བྲིས་པ་དགེ །སརྦ་མངྒ་ལཾ། ༈ ཧཱུྃ དཔལ་ཆེན་འཁོར་ལོ་སྡོམ་པ་ཡབ་ཡུམ་སྤྲུལ། །དཔལ་ལྡན་གསང་བའི་མགོན་པོ་འཁོར་དང་བཅས། །དཔལ་གྱི་ཐ་ཚིག་གཉན་པོ་དགོངས་བཞིན་དུ།
དཔལ་མཆོག་མཆོད་པའི་མགྲོན་དུ་ད་ཚུར་བྱོན། །རབ་ཡངས་རིན་ཆེན་བྷནྡྷའི་སྣོད་རྣམས་སུ། །རབ་འབྱམས་མཆོད་པའི་བྱེ་བྲག་སྣ་ཚོགས་ཀྱིས། །རབ་བཀང་འཛད་མེད་གཏེར་ལ་མངའ་མཛད་པ། །རབ་ཏུ་དགྱེས་
པ་སྐྱེད་ཕྱིར་ལེགས་འབུལ་ན། །དགའ་སྟོན་མཆོད་པའི་སྤྲིན་ཆེན་དམ་པ་འདི། །དགའ་བའི་གར་དང་འཛུམ་པའི་མདངས་ཀྱིས་རོལ། །དགའ་མགུ་མཉེས་ཤིང་དགྱེས་བཞིན་རྗེས་བཟུང་ནས། །དགའ་བཞི་བདེ་སྟོང་
མཆོག་གི་དངོས་གྲུབ་སྩོལ། །དམ་ཚིག་སྙིང་ལ་འཆང་བའི་ལྷ་ཁྱོད་ཀྱིས། །དམ་པའི་ཟབ་གསང་ཆོས་མཛོད་རྒྱས་པ་དང་། །དམ་པའི་སྐྱེས་སུ་དགེ་འདུན་ཐུགས་མཐུན་ཞིང་། །དམ་ཆོས་ཚུལ་བཞིན་སྤྱོད་པའི་ཕྲིན་ལས་
མཛོད། །ཡང་ཡང་བདག་གི་འཕྲིན་ལས་བཅོལ་བའི་དོན། །ཡང་དག་ལམ་བཟང་གསང་མཐའི་རྒྱུད་རྒྱལ་མཆོག ། ཡང་དགོས་ཕྱོགས་དུས་ཀུན་ཏུ་དར་བ་ལ། །ཡང་དག་བཤད་སྒྲུབ་རྒྱལ་མཚན་བརྟན་པར་མཛོད།
བཀྲ་ཤིས་དཔལ་གྱི་སྲུང་མ་མཐུ་རྩལ་ཅན། །བཀྲ་ཤིས་གནསཾ་འདིར་ཆོས་སྲིད་དཔལ་རྒྱས་ཤིང་
། །བཀྲ་ཤིས་བདེ་སྐྱིད་འོད་སྣང་གསལ་བ་ཡིས། །བཀྲ་ཤིས་དམ་པའི་འདབ་སྟོང་རྟག་བཞད་མཛོད། །ཆོས་སྐྱོང་ཡིད་
182



སོ་བརྒྱད་
༄༅། །བཞིན་དབང་གི་རྒྱལ་པོ་ཡིས། །ཆོས་སྤྱོད་རྣལ་འབྱོར་བདག་ཅག་འཁོར་དང་བཅས། །ཆོས་བཞིན་སྲུང་སྐྱོབས་གཡེལ་བ་མི་མཛད་པར། །ཆོས་མཐུན་བྱ་བ་གེགས་མེད་ལྷུན་འགྲུབ་མཛོད། །༧ ཅེས་པ་འདི་
ཡང་རྒྱལ་སྲས་མཆོག་སྤྲུལ་ཉིད་ཀྱིས་ཐུགས་བཞེད་ལྡོག་མིན་ཙམ་དུ། རྨོངས་རྟུལ་འདུ་གསུམ་པ་ཝ་གཱིནྡྲའམ་རོལ་རྡོར་བས་སྨན་བཙུན་ཚེ་རིང་མཆེད་ལྔའི་གནས་ནས་གང་ཤར་མྱུར་བོར་སུག་ལས་བགྱིས་པའོ། དགེའོ། ། ༈ ན་མོ་གུ་རུ་ཤྲཱི་ཙཀྲ་སམྦྷ་རཾ།
དུར་བདྭག་གསོལ་བསྡུས་ནི། ཧཱུྃ་ཛ༔ བདེ་ཆེན་ཆོས་སྐུའི་ངང་ལས་མ་གཡོས་ཀྱང་། །འགགས་མེད་ལོངས་སྐུའི་བཀོད་པ་འབྱམས་སུ་ཀླས། །གང་འདུལ་སྤྲུལ་བའི་རྣམ་རོལ་ཅིར་ཡང་འཆར། །འདོད་རྒུའི་དཔལ་སྟེར་
གནོད་སྦྱིན་ནོར་གྱི་ལྷ། །ཞིང་སྐྱོང་ཆེན་པོ་དཔལ་ལྡན་གསང་བའི་མགོན། །རབ་དཀར་ཀེང་རུས་འཇིགས་པའི་རྣམ་འགྱུར་ཅན། །ཡབ་ཡུམ་སྲས་བློན་ཤ་ཟ་མཁའ་འགྲོའི་ཚོགས། །འཁོར་བཅས་དགྱེས་པའི་གར་གྱི་
གནས་འདིར་བྱོན། །སྔགས་རྒྱ་ཏིང་འཛིན་མཐུ་ཡིས་བྱིན་རླབས་པའི། །དངོས་སུ་བཤམས་དང་ཡིད་ཀྱིས་རབ་སྤྲུལ་བའི། །ཕྱི་ནང་གསང་བ་ཡང་གསང་བླ་མེད་ཀྱི། །མཆོད་པའི་བྱེ་བྲག་གནམ་ས་བར་སྣང་ཀུན། །
* དཔག་མེད་ནམ་མཁའི་མཛོད་བཞིན་རབ་བཀང་ནས། །དཔའ་བོ་ཆེན་པོ་ཡབ་ཡུམ་འཁོར་བཅས་ཀྱི། །སྐུ་གསུང་ཐུགས་ཀྱི་ཐུགས་དམ་དགྱེས་པར་བསྐང་། །ཉམས་ཆག་འགལ་འཁྲུལ་ཐམས་ཅད་བཟོད་པར་བཞེས། །
183



རོལ་བའི་རྡོ་རྗེའི་གསུང་འབུམ།
ཕྱི་ནང་གསང་བའི་བར་ཆད་དབྱིངས་སུ་སོལ། །མཐུན་རྐྱེན་ཚེ་ཆོས་ལོངས་སྤྱོད་དཔལ་གཡང་སྤེལ། །དགྲ་ཇག་ཆོམ་རྐུན་གཅན་སྤྱང་གནོད་པ་བཟློག །སྙིགས་མའི་རྒུད་ཚོགས་མཐའ་དག་ཞི་བར་མཛོད། །མདོར་ན་
ཕན་བདེའི་འབྱུང་གནས་རྒྱལ་བའི་བསྟན། །དར་རྒྱས་བསྟན་འཛིན་ཚོགས་རྣམས་ཞབས་པད་བརྟན། །ཡངས་པའི་ཁམས་ཀུན་བདེ་སྐྱིད་དཔལ་ལ་སྤྱོད། །བཀྲ་ཤིས་དགེ་ལེགས་སྣང་བས་ཁྱབ་པར་མཛོད། །༧ ཅེས་པ་
འདི་ཡང་རང་དགོན་གྱི་དགེ་སློང་དད་དམ་གཙང་མའི་མཛོད་འཛིན་ངག་དབང་སྦྱིན་པ་ནས་རྒྱལ་པོའི་ཆེན་པོ་སྡེ་བཞི་ལ་སོགས་པའི་སྐུ་བརྙན་མཛེས་བརྗིད་ཡིད་དུ་འོང་བ་གོས་སྐུད་ཀྱི་བཟོ་དྲུབ་ཕུན་སུམ་ཚོགས་པའི་ལྷ་རྫས་ཀྱི་རྟེན་བཅས་བསྐུལ་ངོ་མ་ལྡོག་ཙམ་དུ། གྱི་ན་
བ་ཝ་གཱིནྡྲའམ་རོལ་རྡོར་བས་དབེན་གནས་མཁའ་སྤྱོད་གླིང་ནས་ཤར་མར་སུག་ལས་བགྱིས་པ་དགེ་ལེགས་འཕེལ། སརྦ་མངྒ་ལཾ། ༈ ན་མོ་གུ་རུ་བྷྱ༔ ཧཱུྃ་བྷྱོ༔ དུས་གསུམ་རྒྱལ་བའི་བསྟན་སྲུང་མཐུ་རྩལ་ཅན། །རབ་དཀར་ཀེང་རུས་
གཟུགས་ཅན་ནོར་གྱི་བདག །དཔལ་ལྡན་གསང་བའི་མགོན་པོ་ཡབ་དང་ཡུམ། །བགྲངས་ཡས་འཁོར་ཚོགས་དང་བཅས་འདིར་བྱོན་ལ། །དམ་རྫས་དམར་གཏོར་གསེར་སྐྱེམས་རྒྱ་མཚོ་འདི། །དགྱེས་པར་བཞེས་ལ་
རྣལ་འབྱོར་བདག་ཅག་གི། །དམ་ཆོས་བྱང་ཆུབ་སྒྲུབ་ལ་བར་གཅོད་པའི། །ཕྱི་ནང་གསང་བའི་འགལ་རྐྱེན་ཞི་བར་མཛོད། །ཁྱད་པར་མཐའ་དམག་དུས་ཀྱི་འཁྲུགས་རྩོད་དང་། །བཤད་སྒྲུབ་བྱ་བའི་འཁོར་ལོ་རྣམ་
184



སོ་དགུ་
༄༅། །གསུམ་ལ། །གཡོ་ཟོལ་ལོག་པའི་བསམ་སྦྱོར་གདུག་པའི་ཚོགས། །མྱུར་ཏུ་ཞི་ཞིང་བཟློག་པའི་འཕྲིན་ལས་མཛོད། །བསྟན་འཛིན་སྐྱེས་བུ་དགེ་འདུན་སྡེ་རྣམས་ཀྱི། །བཅས་པའི་ཁྲིམས་གཙང་ཐབས་ཀྱིས་
བསྒྱུར་བྱེད་པའི། །མི་འདོད་ཉེས་པའི་མཚན་མ་འདི་དག་ཀུན། །མིང་གི་ལྷག་མ་ཙམ་ཡང་མེད་པར་མཛོད། །རྡོ་རྗེ་འཆང་དབང་བརྒྱུད་གསུམ་བླ་མ་ཡི། །བཀའ་དང་དམ་ཚིག་གཉན་ལས་མ་འདའ་བར། །མཐུ་སྟོབས་
ནུས་པའི་རྩལ་ཤུགས་རབ་བསྐྱེད་ལ། །ཕྱོགས་རྣམ་ཀུན་ལས་རྒྱལ་བའི་སྡོང་གྲོགས་མཛོད། །༧ ཅེས་པ་འདི་ཡང་འདུ་གསུམ་པ་ཝ་གཱིནྡྲའམ་རོལ་རྡོར་བས་ལྷ་རྒྱལ་གླིང་དུ་ཚོགས་འདུ་ལ་སོང་སྐབས་འཕྲིན་ལས་བཅོལ་བ་སུག་རིས་སུ་བཏབ་
པ་བི་ཛ་ཡནྟུ། ། ༈ ཧཱུྃ་ཛ༔ དུས་གསུམ་བདེ་བར་གཤེགས་པ་ཐམས་ཅད་ཀྱི། །གསང་ཆེན་བསྟན་པ་གཉན་པོ་སྲུང་བའི་བདག །ཞིང་སྐྱོང་དབང་པོ་གནོད་སྦྱིན་ནོར་གྱི་ལྷ། །གསང་བའི་མགོན་པོ་འཁོར་བཅས་གཤེགས་
སུ་གསོལ། །འདིར་བྱོན་དགྱེས་པའི་གདན་ལ་བརྟན་པར་བཞུགས། །ཏིང་འཛིན་སྔགས་དང་ཕྱག་རྒྱས་རབ་སྤེལ་བའི། །ཕྱི་ནང་གསང་བ་ཡང་གསང་བླ་མེད་ཀྱི། །མཆོད་པའི་སྤྲིན་གྱི་གནམ་ས་བར་སྣང་ཀུན། །ཡོངས་
» བཀང་ཞིང་སྐྱོང་མགོན་པོ་འཁོར་བཅས་ཀྱི། །ཐུགས་དམ་གཉན་པོ་དགྱེས་པར་རབ་བསྐང་ནས། །དམ་ཚིག་ཉམས་ཆག་དྲི་མ་དག་གྱུར་ཅིག །རྣལ་འབྱོར་བདག་ཅག་ཡོན་མཆོད་མི་ནོར་ཀུན། །གཞི་ལམ་བྱེས་སུ་འགྲོ་
185



རོལ་བའི་རྡོ་རྗེའི་གསུང་འབུམ།
འདུག་གང་བྱེད་ཀྱང་། །ཉིན་མཚན་དུས་དྲུག་བྱ་ར་མེལ་ཚེ་དང་། །མགོན་སྐྱབས་དཔུང་གཉེན་ཁ་འཛིན་སྡོང་གྲོགས་སོགས། །མཐུན་རྐྱེན་མ་ལུས་འབད་མེད་ལྷུན་འགྲུབ་མཛོད། །འགལ་རྐྱེན་གདུག་པའི་དཔུང་
ཚོགས་ཚར་བཅད་ནས། །ཆོས་སྲིད་ལེགས་པའི་ཡོན་ཏན་ཡར་ཟླ་ལྟར། །གོང་ནས་གོང་འཕེལ་འཕྲལ་ཡུན་ཐམས་ཅད་དུ། །བཀྲ་ཤིས་རྒྱ་མཚོས་ས་གསུམ་འགེང་བར་མཛོད། །༧ ཅེས་པ་འདི་ཡང་དམ་པའི་སྐྱེས་བུ་པདྨ་འཕྲིན་
ལས་རྣམ་རྒྱལ་གྱི་བཞེད་ངོར། གྱི་ན་བ་རོལ་རྡོར་བས་ཤར་མར་སུག་ལས་བགྱིས་པ་དགེ། སརྦ་མངྒ་ལཾ། ༈ ཧཱུྃ་ཛ༔དཔལ་ཆེན་བདེ་མཆོག་ཡབ་ཡུམ་གྱི། །ཐུགས་སྤྲུལ་འཇིགས་རུང་ཀེང་རུས་གཟུགས། །དཔལ་ལྡན་མགོན་དཀར་ཡབ་
ཡུམ་ནི། །འཁོར་ཚོགས་དང་བཅས་འདིར་བྱོན་ལ། །དམ་རྫས་གཏོར་མ་སྨན་རཀ་སྐྱེམས། །ཕྱི་ནང་གསང་བའི་མཆོད་སྤྲིན་གྱིས། །མཁའ་དབྱིངས་ཁྱབ་པར་ཡོངས་བཀང་ནས། །གསོལ་མཆོད་ཐུགས་དམ་དགྱེས་
པར་བསྐང་། །དབེན་གནས་མཁའ་སྤྱོད་གླིང་མཆོག་གི། །བསྟན་པ་བསྟན་འཛིན་སྡེ་དང་བཅས། །སྲུང་མ་ཁྱོད་ལ་གཉེར་དུ་གཏད། །ཁ་འཛིན་སྡོང་གྲོགས་མ་གཡེལ་བར། །དམ་ཉམས་གདུག་ཅན་དགྲ་བགེགས་ཐུལ།
བཤད་སྒྲུབ་བྱ་བའི་ལས་གསུམ་སྤེལ། །ཚེ་བསོད་ལོངས་སྤྱོད་དཔལ་གཡང་སྩོལ། །གང་བཅོལ་ལས་ཀུན་ཐོགས་མེད་སྒྲུབས། །༧ ཞེས་པ་འདི་ཡང་མཁའ་སྤྱོད་གླིང་གི་འདུས་སྤྱི་ལ་ཉེ་བར་མཁོ་ཕྱིར། གྱི་ན་བ་ཝ་གཱིནྡྲའམ་རོལ་རྡོར་བས
186



བཞི་བཅུ་
ཀ ༄༅། །ཤར་མར་སུག་ལས་བགྱིས་པ་དགེ། སརྦ་མངྒ་ལཾ། ༈ ཧཱུྃ་ཛ༔དཔལ་ཆེན་འཁོར་ལོ་སྡོམ་པ་ཡི། །སྤྲུལ་བ་ཀེང་ཆེན་ཡབ་ཡུམ་ལ། །དུར་ཁྲོད་བདག་པོར་མཚན་གསོལ་བ། །ཞིང་སྐྱོང་དབང་ཕྱུག་ནོར་གྱི་ལྷ། །སྤྲུལ་བ་
ཀེང་ཚོགས་བྱེ་བ་འབུམ། །འཁོར་བཅས་ཐོགས་མེད་གནས་འདིར་བྱོན། །རྣལ་འབྱོར་བདག་གི་འདོད་པའི་དོན། །སྒྲུབ་ཕྱིར་དགྱེས་ཤིང་བརྟན་པར་བཞུགས། །དངོས་བཤམས་ཡིད་སྤྲུལ་མཆོད་པའི་སྤྲིན། །ཞི་དྲག་
མཆོད་པ་སྤྱན་གཟིགས་དང་། །གོ་མཚོན་ཡོ་བྱད་མཁོ་དགུའི་ཚོགས། །དམར་ཆེན་གཏོར་མ་སྨན་རཀ་སྐྱེམས། །བརྟེན་རྫས་སྒྲུབ་རྫས་བསྐང་བའི་རྫས། །མཆོད་པའི་བྱེ་བྲག་མཐའ་ཀླས་པས། །སྲུང་མ་གཉན་པོའི་
ཐུགས་དམ་བསྐང་། །ཐུགས་འགལ་ཉེས་ཚོགས་མ་ལུས་བཤགས། །ཕྱི་ནང་འགལ་རྐྱེན་བར་ཆད་ཞི། །ཚེ་བསོད་དཔལ་འབྱོར་ལོངས་སྤྱོད་སྤེལ། །ཁམས་གསུམ་མོས་སྣང་དབང་དུ་བསྡུས། །གནོད་བྱེད་དགྲ་གདོན་
བགེགས་ཚོགས་ཐུལ། །ལུང་རྟོགས་བསྟན་པའི་རྒྱལ་མཚན་ཚུགས། །བསྟན་འཛིན་དམ་པའི་ཞབས་པད་བརྟན། །རྣལ་འབྱོར་ཡོན་མཆོད་མི་ནོར་སྲུངས། །འགྲོ་ལ་ཕན་བདེའི་དཔལ་རབ་སྩོལ། །བདག་ལ་ལུས་དང་
* གྲིབ་ལྟར་འགྲོགས། །ཆོམ་རྐུན་གཅན་གཟན་ཡན་ལག་འཆིངས། །ས་བདག་ཀླུ་གཉན་གདུག་རྩུབ་སོལ། །སྲིད་ཞིའི་ཕྱ་གཡང་ཆར་ལྟར་ཕོབས། །མདོར་ན་ཆོས་དང་སྲིད་ཀྱི་དོན། །གང་བརྩམ་བྱ་བ་མ་ལུས་པ། །
187



རོལ་བའི་རྡོ་རྗེའི་གསུང་འབུམ།
འབད་མེད་ལྷུན་གྱིས་འགྲུབ་པ་ལ། །ལས་བཞིའི་འཕྲིན་ལས་གཡེལ་མེད་མཛོད། །༧ ཅེས་པ་འདི་ཡང་རྒྱ་རོང་ཁྲོ་སྐྱབས་ཡུལ་གྱི་གྲྭ་རིགས་དད་དམ་དགེ་ཞིང་རྣམ་དཔྱོད་ཕུལ་དུ་ཕྱིན་པའི་དགེ་སློང་ངག་དབང་ཕྱོགས་ཀྱི་གླང་པོ་ནས་བསྐུལ་
བཞེད་མ་ལྡོག་ཙམ་དུ། འདུ་གསུམ་པ་པདྨ་རིག་འཛིན་ནམ་རོལ་རྡོར་བས་གང་ཤར་མཁའ་སྤྱོད་གླིང་ནས་ཤར་མར་སུག་ལས་བགྱིས་པ་དགེ། སརྦ་མངྒ་ལཾ། ༈ ཧཱུཾ་ཛཿ ཆོས་ཀྱི་དབྱིངས་དང་འོག་མིན་མཁའ་སྤྱོད་ཞིང་། །དུར་ཁྲོད་བརྒྱད་སོགས་
གར་བཞུགས་གནས་མཆོག་ནས། །དཔལ་ལྡན་གསང་བའི་མགོན་པོ་ཡིད་བཞིན་ནོར། །ཡབ་ཡུམ་སྤྲུལ་བ་ཡང་སྤྲུལ་འཁོར་ཚོགས་བཅས། །མ་ཐོགས་དགྱེས་པའི་ཚུལ་གྱིས་ད་ཚུར་བྱོན། །ཏིང་འཛིན་སྔགས་རྒྱས་བྱིན་
རླབས་རབ་སྤེལ་བའི། །ཕྱི་ནང་གསང་བ་བླ་མེད་མཆོད་སྤྲིན་འདིས། །གནམ་ས་བར་སྣང་ཡོངས་བཀང་གསོལ་ཞིང་མཆོད། །ཐུགས་དམ་ལེགས་བསྐང་ཐུགས་འགལ་ཉེས་ཚོགས་བཤགས། །ལྷ་ཁྱོད་ནམ་ཡང་གཡེལ་
བ་མི་མཛད་པར། །བདག་གི་ཆོས་སྲིད་འགལ་རྐྱེན་ཀུན་བསལ་ནས། །མཐུན་རྐྱེན་ཚེ་བསོད་དཔལ་འབྱོར་ལས་
པས་རླུང་དར། །དགྲ་བགེགས་བྱད་མ་ཆོད་གཏོང་ཚར་བཅད་དེ། །ཟབ་གསང་བསྟན་པ་ཕྱོགས་མཐར་དར་
ཞིང་རྒྱས། །ལུགས་གཉིས་བྱ་བ་གང་བརྩམ་མ་ལུས་པ། །འབད་མེད་མྱུར་ཏུ་འགྲུབ་པའི་སྡོང་གྲོགས་མཛོད། །༧ ཅེས་པའི་དུར་བདག་གསོལ་བསྡུས་འདི་ཡང་བློ་རྒྱལ་ངོར། རོལ་རྡོར་བས་སོ། །དགེའོ། ། ༈ ན་མོ་གུ་རུ་ཙཀྲ་སམྦྷ་རཾ་
188



ཞེ་གཅིག་
༄༅། ། བྷུ ཧཱུྃ་ཛབདེ་ཆེན་ཆོས་ཀྱི་དབྱིངས་ལས་རབ་བཞེངས་པ། །བདེ་མཆོག་རྣམ་སྤྲུལ་མགོན་དཀར་ཡབ་ཡུམ་ནི། །བདེ་བའི་འབྱུང་གནས་རྒྱལ་བསྟན་སྤེལ་བའི་སླད། །བདེ་སྟོང་རོལ་བའི་མཆོད་པའི་མགྲོན་
དུ་བྱོན། །ཆོས་ཀྱི་སྙིང་པོ་མདོ་སྔགས་བཤད་སྒྲུབ་བསྟན། །ཆོས་བཞིན་སྒྲུབ་པའི་སྐྱེས་བུ་དགེ་འདུན་སྡེ། །ཆོས་མཐུན་ཆ་རྐྱེན་སྒྲུབ་པའི་སྦྱིན་བདག་ལ། །ཆོས་སྐྱོང་ཆེན་པོ་དགྱེས་བཞིན་བརྟན་པར་བཞུགས། །རབ་
ཡངས་མཚན་ལྡན་བྷནྡྷ་མཁའ་དང་མཉམ། །རབ་བརྗིད་དཔཾལ་བཤོས་ཚང་བུ་རི་ལྟར་སྤུངས། །རབ་མང་ཤ་སྣ་སྙིང་སྣ་ཟས་སྣའི་ཚོགས། །རབ་འབྱམས་མཾཆོད་པའི་སྤྲིན་ཚོགས་དཔག་མེད་འབུལ། །མ་དག་སྣང་བ་
སྣ་ཚོགས་སྒྱུ་མའི་སྤུན། །མ་རིག་འཁྲུལ་བའི་རྟོག་པ་ཇི་སྙེད་ཀུན། །མ་ལུས་སྲུང་མ་ཁྱོད་ཀྱི་སྤྱན་སྔར་བཤགས། །མ་ལྟར་བརྩེ་བའི་ཐུགས་ཀྱིས་བཟོད་པར་བཞེས། །དུམ་ཆོས་སྒྲུབ་པའི་ཕྱི་ནང་མཐུན་རྐྱེན་ཀུན། །དམ་
པས་བསྔགས་པའི་ཆོས་མཐུན་འཛོམས་པ་ལ། །དམ་ཚིག་ཅན་ཁྱོད་རྟག་ཏུ་མ་གཡེལ་བར། །དམ་བཅའ་ཇི་བཞིན་འཕྲིན་ལས་ཐོགས་མེད་སྒྲུབས། །དགྲ་སྲོག་གཅོད་ལ་དཔའ་བའི་སྙིང་སྟོབས་ཅན། །དགྲ་ཇག་ཆོམ་
* རྐུན་གཅན་གཟན་འཇིགས་པ་དང༌། །དགྲ་བགེགས་འབྱུང་པོ་བསམ་སྦྱོར་ལོག་འཆང་བའི། །དགྲ་དཔུང་ཐལ་བར་རློག་ཅིག་མཐུ་མ་ཆུང་། །གང་ཞིག་དྲན་པའི་མོད་ལ་འདོད་པའི་དོན། །གང་བརྩམ་བྱ་བཡིད་བཞིན་
189



རོལ་བའི་རྡོ་རྗེའི་གསུང་འབུམ།
འགྲུབ་པ་ལ། །གང་གི་འཕྲིན་ལས་མཐུ་སྟོབས་བསམ་མི་ཁྱབ། །གང་བཅོལ་ལས་རྣམས་མྱུར་ཏུ་འགྲུབ་པར་མཛོད། །༧ ཅེས་པའི་དུར་བདག་གསོལ་བསྡུས་འདི་ཡང་ཉེ་གནས་བརྩོན་འགྲུས་མིང་གི་ངོར། གྱི་ན་བ་རོལ་རྡོར་བས་ཤར་
མར་བྲིས་པ་དགེ །མངྒ་ལཾ། ༈ དུར་བདག་གསོལ་བསྡུས་ནི། ཧཱུྃ་ཛ༔ རང་མདུན་ཡེ་ཤེས་སྣང་བ་ལས་གྲུབ་པའི། །ཐོད་སྐམ་རྩིབས་རུས་ལས་བྱས་གཞལ་ཡས་ཁང་། །དྲག་པོའི་མཚན་ཉིད་ཡོངས་སུ་རྫོགས་པའི་དབུས།
པད་ཟླ་ཉི་སྟེང་ཧཱུྃ་དང་ཨོཾ་ཡིག་ལས། །དུང་སྒྲོམ་ཧཱུྃ་དང་ཨོཾ་གིས་མཚན་པ་ཉིད། །ཡོངས་གྱུར་འཁོར་ལོ་སྡོམ་པའི་སྒྱུ་འཕྲུལ་གར། །རབ་འཇིགས་ཀེང་རུས་གཟུགས་ཅན་མགོན་པོ་དཀར། །ཡབ་ཡུམ་ཕྱག་གཉིས་ཐོད་
དབྱུག་ཐོད་ཁྲག་བསྣམས། །ཞལ་གདངས་ལྗགས་འདྲིལ་སྤྱན་གསུམ་རབ་ཏུ་བསྒྲོད། །སྣ་ཚོགས་དར་དང་རིན་ཆེན་རུས་པས་རྒྱན། །ཕྱག་ཞབས་སྦྲེལ་ཞིང་འཁྱུད་པའི་རྣམ་འགྱུར་མཛེས། །ཡེ་ཤེས་མེ་དཔུང་འབར་བའི་
ཀློང་དཀྱིལ་ན། །ལས་བྱེད་ཤ་ཟ་མཁའ་འགྲོ་རྒྱ་མཚོ་བཅས། །མངོན་སུམ་འོད་ཕུང་འཐིབས་སེ་གསལ་བར་གྱུར། །ཀུན་གྱི་གནས་གསུམ་ཡིག་འབྲུ་གསུམ་མཚན་དང་། །རང་ཉིད་ལྷར་གསལ་ཐུགས་སྲོག་འོད་ཟེར་
ས། །མཁའ་སྤྱོད་ཞིང་དང་ཨོ་རྒྱན་གླིང་མཆོག་དང་། །གནས་ཡུལ་དུར་ཁྲོད་བརྒྱད་སོགས་གར་བཞུགས་ནས། །རིག་འཛིན་བརྒྱུད་པའི་བཀའ་སྡོད་དམ་ཚིག་ཅན། །སྒྱུ་འཕྲུལ་གློག་ལྟར་སྐད་ཅིག་ཡུད་ཙམ་ལ། །སྤྱན་
190



ཞེ་གཉིས་
ཀ༄༅། ། འདྲེན་གནས་འདིར་བཛྲ་ས་མཱ་ཛ༔ ཛཧཱུྃ་བཾ་ཧོབཛྲ་ཏིཥྛ་ལྡན། །དང་པའི་ཡིད་ཀྱིས་ན་མོ་པུཙྪ་ཧོ༔ དམ་ཚིག་ཉམས་ཆག་ཉེས་འགལ་བཤགས་ཤིང་སྡོམ། །རིག་འཛིན་སྔགས་དང་ཕྱག་རྒྱས་རབ་སྤེལ་ཞིང་།
བདེ་སྟོང་ཡེ་ཤེས་ཆེན་པོའི་སྒྱུ་མའི་འཕྲུལ། །མཚན་རྟོག་དངོས་འཛིན་དྲི་མའི་སྐྱོན་བྲལ་བ། །ཀུན་ཏུ་བཟང་པོའི་རྣམ་སྤྲུལ་ཇི་བཞིན་དུ། །ཁྱེད་ཐུགས་དགྱེས་བྱེད་མཆོད་པའི་སྤྲིན་སྣ་ཚོགས། །ཞི་རྒྱས་དབང་དང་དྲག་
པོའི་ཉེར་སྤྱོད་ལྔ། །དགེ་ལེགོས་ཀུན་འབྱུང་བཀྲ་ཤིས་རྟགས་བརྒྱད་དང་། །མཆོག་གི་རྫས་བརྒྱད་རྒྱལ་སྲིད་རྣམ་པ་བདུན། །ཉེ་བའི་རིན་ཆེན་བདུན་དང་འདོད་ཡོན་ལྔ། །ལྷུན་པོ་གསེར་རི་རོལ་མཚོ་གླིང་གླིང་ཕྲན། །ཉི་
ཟླ་རྒྱུ་སྐར་ཁོར་ཡུག་ལྕགས་རི་བཅས། །རིན་ཆེན་རི་བོ་དཔག་བསམ་ཤིང་ཆེན་དང་། །འདོད་འཇོའི་བ་དང་མ་རྨོས་ལོ་ཏོག་དང་། །བུམ་པ་བཟང་པོ་ལྷ་མིའི་དཔལ་འབྱོར་རིགས། །གོ་མཚོན་སྤྱན་གཟིགས་བཟའ་བཏུང་
མཁོ་རྒུའི་རྫས། །སྣ་ཚོགས་འབྲུ་ནོར་གོས་དར་ཕྱེ་མར་དང་། །དྲི་ཞིམ་བསང་གསུར་དུད་པ་སྤྲིན་བཞིན་འཁྲིགས། །རྩ་བརྒྱད་སྟོང་སྦྱར་དམ་རྫས་ཨ་མྲྀ་ཏ། །ཟག་མེད་བདེ་བ་བསྐྱེད་པའི་རཀྟ་དང་། །རོ་བརྒྱའི་དཔལ་
ཌ་ ལྡན་དམར་ཆེན་བ་ལིང་ཏ། །བདེ་སྟོང་རོལ་བ་ག་ཎ་ཙཀྲ་དང་། །བཅུ་དྲུག་དགའ་སྟེར་མཆོག་གི་མུ་དྲའི་དཔལ། །ཉམས་པ་བདུན་ལྡན་ཞིང་བཅུ་ཚང་བའི་དགྲ། །བསྒྲལ་བའི་ཤ་རུས་རི་དང་ཁྲག་ཞག་མཚོ། །ཆོས་ཀུན་
191



རོལ་བའི་རྡོ་རྗེའི་གསུང་འབུམ།
རང་བཞིན་སྤྲོས་བྲལ་དེ་བཞིན་ཉིད། །བླ་མ་ཡི་དམ་ཆོས་སྐྱོང་དབྱེར་མེད་ལ། །ཤུགས་དྲག་དད་པས་ཡིད་ཆེས་ངེས་པ་རྙེད། །ཕྱི་ནང་གསང་བསྒྲལ་བླ་མེད་རྨད་བྱུང་རྫས། །མ་ཚང་མེད་པའི་བཞེད་དགུ་འདི་བཞེས་ལ།
སྐུ་གསུང་ཐུགས་ཀྱི་ཐུགས་དམ་དགྱེས་པར་བསྐང་། །བར་ཆད་བདུད་བཞིའི་གཡུལ་ངོ་མ་ལུས་པ། །ཐམས་ཅད་བཟློག་ཅིང་བསྒྱུར་བའི་འཕྲིན་ལས་མཛོད། །རྒྱལ་བསྟན་སྤྱི་དང་བྱེ་བྲག་ས་སྐྱ་བའི། །བསྟན་པ་བསྟན་
འཛིན་དགེ་འདུན་སྡེ་རྣམས་དང་། །བཤད་སྒྲུབ་བྱ་བ་ལས་ཀྱི་འཁོར་ལོ་སོགས། །མི་ཉམས་ཡར་ཟླ་བཞིན་དུ་འཕེལ་རྒྱས་མཛོད། །ཡངས་བའི་ཁམས་ཀུན་ནད་མུག་འཁྲུགས་རྩོད་སོགས། །མི་བརྡའི་ལྷག་མ་ཙམ་ཡང་
མ་ལུས་པར། །བདེ་སྐྱིད་རྫོགས་ལྡན་གསར་བའི་དགའ་སྟོན་ལྟར། །ཀུན་ཀྱང་ལོངས་སུ་སྤྱོད་པའི་འཕྲིན་ལས་མཛོད། །ནད་གདོན་འགལ་རྐྱེན་བར་ཆད་དབྱིངས་སུ་ཞི། །ཚེ་བསོད་ལུང་རྟོགས་ཡོན་ཏན་རབ་ཏུ་རྒྱས། །
རང་སེམས་སྣང་བ་མ་ལུས་དབང་དུ་འདུས། །དགྲ་བགེགས་བྱད་མ་རྦོད་གཏོང་རྡུལ་བཞིན་རློག །རྣལ་འབྱོར་བདག་ཅག་ཡོན་མཆོད་མི་ནོར་ཀུན། །སྲུང་ཞིང་སྐྱོང་ལ་ཁ་འཛིན་རྒྱབ་བརྟེན་དང༌། །མགོན་དང་སྐྱབས་
མཛད་དཔུང་གཉེན་སྦ་བ་སོགས། །ལུས་དང་གྲིབ་ལྟར་འགྲོགས་ནས་སྡོང་གྲོགས་མཛོད། །ཟས་ནོར་ལོངས་སྤྱོད་མཁོ་དགུའི་ཡོ་བྱད་དང་། །བྱང་ཆུབ་ལམ་བཟང་སྒྲུབ་པའི་མཐུན་པའི་རྐྱེན། །ཕུན་ཚོགས་ལེགས་པའི་
192



ཞེ་གསུམ་
༄༅། །དཔལ་ཡོན་མ་ལུས་པ། །འབད་མེད་ལྷུན་གྱིས་འགྲུབ་པའི་གྲོགས་ལྡན་མཛོད། །མདོར་ན་ཆོས་སྲིད་བྱ་བ་གང་བརྩམ་པ། །ཡིད་ལ་སྨོན་པ་ཇི་བཞིན་མ་གཡེལ་བར། །ཞི་རྒྱས་དབང་དྲག་འཕྲིན་ལས་རྣམ་པ་
བཞིས། །ཐོགས་མེད་མྱུར་ཏུ་འགྲུབ་པའི་དཔལ་སྩོལ་ཅིག །༧ ཅེས་དཔའ་བོ་དུར་ཁྲོད་བདག་པོའི་གསོལ་བསྡུས་འདི་ཡང་ཚ་བུ་པདྨ་འཕྲིན་ལས་རྣམ་རྒྱལ་ལམ་ངག་དབང་ཀུན་དགའ་ཆོས་སྐྱོང་བཟང་པོའི་བཞེད་ངོར། རྨོངས་རྟུལ་གྱི་ན་བ་རོལ་རྡོར་
བའི་གནས་མཆོག་ཁྲ་བོ་དགེ་ལུང་གི་རི་སུལ་རི་བོ་གྲུ་འཛིན་གཉིས་པ་ལས་གང་ཤར་ཤར་མ་སུག་ལས་བགྱིས་པ་དགེ །མངྒ་ལཾ། ༈ ཧཱུྃ་ཛ༔ རང་སྣང་འཇིགས་རུང་དྲག་པའི་ཕོ་བྲང་དབུས། །སྣ་ཚོགས་པདྨ་ཉི་ཟླའི་གདན་སྟེང་དུ། །རབ་
འཇིགས་མགོན་དཀར་དུར་ཁྲོད་ཀུན་གྱི་བདག །ཀེང་རུས་གཟུགས་ཅན་ཡིད་བཞིན་ནོར་གྱི་ལྷ། །ཞལ་གདངས་ལྗགས་འདྲིལ་སྤྱན་གསུམ་རབ་ཏུ་བསྒྲད། །ཡབ་ཡུམ་ཕྱག་སྦྲེལ་ཐོད་དབྱུག་ཐོད་ཁྲག་བསྣམས། །ཞབས་
གཉིས་འཁྲིལ་ཚུལ་འགྱིང་སྟབས་གར་གྱི་བཞེངས། །དར་དང་རཏྣའི་རྒྱན་མཛེས་འཕྱང་འཕྲུལ་གཡོ། །ཡེ་ཤེས་མེ་དཔུང་འབར་བའི་ཀློང་དཀྱིལ་ན། །སྤྲུལ་བ་ཡང་སྤྲུལ་འཁོར་ཚོགས་རྒྱ་མཚོ་བཅས། །མཁའ་ལ་དབང་
* བོའི་གཞུ་ལྟར་ལམ་མེ་གསལ། །གནས་གསུམ་རྡོ་རྗེ་གསུམ་མཚན་ཧཱུཾ་འོད་ཀྱིས། །རང་བཞིན་ཆོས་དབྱིངས་དག་པའི་གནས་མཆོག་ནས། །ཡེ་ཤེས་པ་རྣམས་སྤྱན་དྲངས་གཉིས་མེད་བསྟིམས། །བདེ་སྟོང་ཏིང་འཛིན་
193



རོལ་བའི་རྡོ་རྗེའི་གསུང་འབུམ།
འཕྲུལ་བའི་མཆོད་པའི་སྤྲིན། །ཞི་དྲག་མཆོད་ཡོན་ཉེར་སྤྱོད་རོལ་མོའི་ཚོགས། །བཀྲ་ཤིས་རྟགས་རྫས་སྤྱན་གཟིགས་གོ་མཚོན་རིགས། །སྨན་རཀ་གཏོར་མ་བཟའ་བཅའ་བཏུང་བ་སོགས། །བསྟེན་བསྐང་སྒྲུབ་རྫས་
མཆོད་རྫས་བསམ་མི་ཁྱབ། །གནམ་ས་བར་སྣང་ཡོངས་སུ་གང་བ་འདི། །གནོད་སྦྱིན་གསང་མགོན་འཁོར་དང་བཅས་ལ་འབུལ། །ཐུགས་དམ་དགྱེས་བསྐང་ཐུགས་འགལ་ཉེས་ཚོགས་བཤགས། །ཆོས་བོན་བྱེད་ཕུར་
མཐུ་གཏད་ཆོད་གཏོང་རིགས། །བཟློག་བསྒྱུར་བཅོལ་བའི་འཕྲིན་ལས་ཐོགས་མེད་སྒྲུབས། །དུས་ཀྱི་འཁྲུགས་པ་མི་འདོད་འཚེ་བྱེད་ཀུན། །ལྷག་མེད་དབྱིངས་སུ་ཞི་བའི་འཕྲིན་ལས་མཛོད། །འཇིག་རྟེན་ཁམས་ཀུན་
ཆོས་སྲིད་དཔལ་འབྱོར་སོགས། །ཡར་ངོའི་ཟླ་ལྟར་གོང་ནས་གོང་འཕེལ་མཛོད། །ཐུབ་བསྟན་པད་ཚལ་ས་སྟེང་ཀུན་ཏུ་བཞད། །བཤད་དང་སྒྲུབ་པའི་སྦྲང་རྩིའི་བཅུད་བཟང་ལ། །སྐལ་བཟང་བུང་བའི་ཚོགས་ཀྱིས་
ལོངས་སྤྱོད་དེ། །ཕྱོགས་ཀུན་དགེ་མཚན་དཔལ་གྱིས་མཛེས་པར་ཤོག །༧ ཅེས་པ་འདི་ཡང་རྒྱལ་སྲས་པདྨ་འཕྲིན་ལས་རྣམ་རྒྱལ་གྱི་འདོད་མོས་བཞིན། གྱི་ན་བ་རོལ་རྡོར་བས་བསམ་གཏན་འཕེལ་རྒྱས་གླིང་གི་མགོན་ཁང་ལས་ཤར་མར་སུག་
ལས་བགྱིས་པ་དགེ །སརྦ་མངྒ་ལཾ། ༈ ཧཱུྃ་ཛ༔ གང་ཞིག་དྲན་པས་ཅི་འདོད་དངོས་གྲུབ་ཀུན། །སྟེར་མཛད་སྲུང་མའི་དབང་པོ་ཡིད་བཞིན་ནོར། །རབ་དཀར་ཀེང་རུས་གཟུགས་ཅན་དུར་ཁྲོད་ཀྱི། །མངའ་བདག་གསང་བའི་
194



ཞེ་བཞི་
ཀ༄༅། ། མགོན་པོ་ཡབ་དང་ཡུམ། །འདྭས་དང་མ་འདས་འཁོར་ཚོགས་རྒྱ་མཚོར་བཅས། །གདུང་བའི་དབྱངས་ཀྱིས་སྤྱན་འདྲེན་གནས་མཆོག་འདིར། །དགྱེས་པར་བྱོན་ལ་ཇི་སྲིད་འདོད་པ་བཞིན། །དེ་སྲིད་བརྟན་
པར་བཞུགས་ཤིག་ཏིཥྛ་ལྡན། །བདེ་སྟོང་ཏིང་འཛིན་རྣམ་པར་འཕྲུལ་བ་ལས། །ལེགས་པར་བྱུང་བའི་ཕྱི་ནང་གསང་བ་ཡི། །མཆོད་པའི་བྱེ་བྲག་ནམ་མཁའི་ཁམས་བཀང་ནས། །གུས་པས་འབུལ་ལོ་ཐུགས་དམ་དགྱེས་
པར་བསྐང་། །དམ་ཚིག་ཉམས་ཆག་ཉེས་ཚོགས་ཅི་མཆིས་ཀུན། །དམིགས་མེད་སྤྲོས་བྲལ་ཀློང་དུ་བཤགས་པར་བགྱི། །ཕྱི་ནང་གསང་བའི་འགལ་རྐྱེན་ཀུན་ཞི་ཞིང་། །ཚེ་དཔལ་བསོད་ནམས་ལུང་རྟོགས་བསྟན་པ་
སྤེལ། །ཁམས་གསུམ་སྣང་བ་མ་ལུས་དབང་བསྡུས་ལ། །གནོད་བྱེད་དགྲ་གདོན་བགེགས་ཚོགས་ཐལ་བ་
བར་རློགས། །སངས་རྒྱས་བསྟན་པ་གཉན་པོ་སྲུང་བ་དང་། །དཀོན་མཆོག་གསུམ་གྱི་དབུ་འཕང་དགུང་དུ་
བསྟོད། །བསྟན་པའི་དགྲ་བོ་དྲག་ཤུལ་མཐུ་སྟོབས་ཀྱིས། །མིང་བརྡའི་རྗེས་ཤུལ་ཙམ་ཡང་མེད་པར་མཛོད། །སྔགས་འཆང་བདག་ཅག་དཔོན་སློབ་འཁོར་ནོར་བཅས། །སྲུང་སྐྱོབ་བྱ་ར་མེལ་ཚེ་མི་གཡེལ་བར། །གང་
བརྩམ་ཆོས་སྲིད་འདོད་དོན་མ་ལུས་པ། །གེགས་མེད་འགྲུབ་པའི་སྡོང་གྲོགས་དམ་པ་མཛོད། །༧ ཅེས་པ་འདི་ཡང་གཏེར་སྲས་པདྨ་འཕྲིན་ལས་རྣམ་རྒྱལ་གྱི་བཞེད་པ་བསྐང་ཕྱིར། ཐ་ཤལ་པ་རོལ་རྡོར་བས་བཤད་སྒྲུབ་དར་རྒྱས་གླིང་གི་མགོན་
195



རོལ་བའི་རྡོ་རྗེའི་གསུང་འབུམ།
ཁང་ལས་གང་ཤར་མྱུར་བར་སུག་ལས་བགྱིས་པའོ། །དགེའོ། ། ༈ ཧཱུྃ་ཛ༔ ཆོས་དབྱིངས་རྣམ་པར་དག་པའི་ཕོ་བྲང་ནས། །ཆོས་སྐྱོང་ཆེན་པོ་ཞིང་སྐྱོང་ནོར་གྱི་ལྷ། །ཆོས་སྲིད་དཔལ་འབྱོར་སྤེལ་ཕྱིར་འདྲེན་ན། །ཆོས་ཟབ་གསང་
ཆེན་སྒྲུབ་པའི་གནས་འདིར་བྱོན། །དམ་ཚིག་ཅན་ཁྱོད་དགྱེས་བཞིན་བརྟན་པར་བཞུགས། །དམ་ལས་མ་འདའ་བཀའ་གཏེར་བསྟན་སྲུང་ཕྱིར། །དམ་རྫས་དམར་གྱི་མཆོད་གཏོར་རྒྱ་ཆེན་འབུལ། །དཾམ་ཆོས་ཕྱོགས་
མཐར་ཁྱབ་པའི་འཕྲིན་ལས་མཛོད། །འདོད་ཡོན་ལྔ་ལྡན་བསང་མཆོད་དམ་པ་དང་
། །འདོད་དགུའི་སྤྱན་གཟིགས་དཀོར་ཆ་མཆོད་པའི་རྫས། །འདོད་འབྱུང་དཔག་བསམ་ལྗོན་བཞིན་འཛད་མེད་འབུལཾ། །འདོད་དོན་
མ་ལུས་འབད་མེད་ལྷུན་འགྲུབ་མཛོད། །རྒྱལ་བའི་བསྟན་སྲུང་གསང་མགོན་འཁོར་བཅས་ཀྱིས། །རྒྱལ་བསྟན་རིན་ཆེན་དར་ཞིང་རྒྱས་པ་དང༌། །རྒྱལ་སྲས་བསྟན་འཛིན་ཚོགས་རྣམས་ཞབས་པད་བརྟན། །རྒྱལ་བློན་
སྦྱིན་བདག་ཚེ་བསོད་དཔལ་རྒྱས་མཛོད། །གང་ལ་བཅོལ་ནི་འཕྲིན་ལས་རྣམ་པ་བཞི། །གང་ཞིག་ཐོགས་པ་མེད་པ་སྒྲུབ་མཛད་ཅིང་། །གང་དག་ནག་པོའི་རྩ་ལག་སྡེ་དང་བཅས། །གང་གི་མཐུ་སྟོབས་ནུས་པས་ཚར་
གཅོད་མཛོད། །རྒྱ་ཆེར་དད་པས་མཆོད་བསྟོད་གསོལ་བཏབ་མཐུས། །རྒྱ་མཚོའི་གོས་ཅན་ཡངས་པའི་ཐ་གྲུ་ཀུན། །རྒྱ་འདྲེ་འགོང་པོའི་བསམ་སྦྱོར་གདུག་རྩུབ་ཚོགས། །རྒྱ་ཆེར་མཐུ་དཔུང་སྐྱེད་ལ་རྨག་མེད་མཛོད། །
196



ཞེ་ལྔ་
༄༅། ། བསྟན་སྲུང་དབང་པོའི་རླབས་ཆེན་འཕྲིན་ལས་ཀྱིས། །བསྟན་འཛིན་བུ་སློབ་ཕྱོགས་ཀུན་འཕེལ་ཞིང་རྒྱས། །བསྟན་པ་འཛིན་དང་སྲུང་དང་རབ་སྤེལ་བས། །བསྟན་པས་ས་སྟེང་འགེང་བའི་བཀྲ་ཤིས་ཤོག
ཅེས་པ་འདི་ཡང་སྐུ་སྐྱེས་པདྨ་བི་ཛ་ཡའི་རེ་འདོད་བཞིན། རྨོངས་བ་རོལ་རྡོར་བས་མཉམ་ལས་ཁང་གི་ལྷ་གསོལ་བ་བྱེད་སྐབས་གང་དྲན་ཤར་མར་སུག་པས་འདུ་བྱེད་བགྱིས་པའོ། །སརྦ་མངྒ་ལཾ། ༈ ཧཱུྃ། རབ་འཇིགས་དུར་ཁྲོད་ཆེན་པོ་འབར་བའི་
དབུས། །ཐོད་སྐམ་བརྩེགས་པའི་སྐུ་མཁར་ཆེན་པོ་ནས། །དཔའ་བོ་གནོད་སྦྱིན་ཆེན་པོ་ནོར་གྱི་ལྷ། །དུར་ཁྲོད་ཀུན་བདག་མགོན་པོ་ཡིད་བཞིན་ནོར། །ཀེང་རུས་གཟུགས་ཅན་ཡབ་ཡུམ་སྤྲུལ་འཁོར་བཅས། །མ་ཐོགས་
རྫུ་འཕྲུལ་ཤུགས་ཀྱིས་སྐད་ཅིག་ལ། །མཆོད་པའི་གནས་འདིར་བཛྲ་ས་མཱ་ཛ༔ དགྱེས་པའི་གར་གྱིས་རྟེན་ལ་ཏིཥྛ་ལྡན། །བླ་མ་འཁོར་ལོ་སྡོམ་པ་ཡབ་ཡུམ་གྱི། །བཀའ་དང་དམ་ལས་མ་འདའ་ས་མཱ་ཡ། །བདེ་སྟོང་ཟུང་
འཇུག་ཡེ་ཤེས་རོལ་བའི་འཕུལ། །ཁྱེད་ཐུགས་དགྱེས་པ་ཆེན་པོ་བསྐྱེད་ནུས་པའི། །ཕྱི་མཆོད་ཉེར་སྤྱོད་ནང་མཆོད་སྨན་རཀ་གཏོར། །བསང་མཆོད་བདེ་སྟོང་དགའ་བཞི་སྟོང་བཞིའི་ངང་། །ཐབས་ཤེས་བདུ་འབྲལ་མེད་
ལྟ་ པའི་བདེ་བ་ཆེ། །མཐའ་བྲལ་བློ་འདས་བླ་མེད་མཆོད་པའི་སྤྲིན། །མ་ཚང་མེད་པའི་བཞེད་དགུ་སྣ་ཚོགས་ཀྱིས། །ཞིང་སྐྱོང་ཤ་ཟ་ཡབ་ཡུམ་འཁོར་བཅས་ཀྱི། །ཐུགས་དམ་ལེགས་བསྐང་ཐུགས་འགལ་ཉེས་ཀུན་
197



རོལ་བའི་རྡོ་རྗེའི་གསུང་འབུམ།
བཤགས། །འགལ་རྐྱེན་ཕྱི་ནང་བར་ཆད་དབྱིངས་སུ་སོལ། །མཐུན་རྐྱེན་ཚེ་ཆོས་འབྱོར་བ་ལེགས་ཚོགས་ཀུན། །དབྱར་གྱི་མཚོ་དང་ཡར་ངོའི་ཟླ་བ་བཞིན། །གོང་ནས་གོང་དུ་འཕེལ་བའི་སྡོང་གྲོགས་དང་། །རྣམ་བཞིའི་
འཕྲིན་ལས་གཡེལ་བ་མེད་པར་མཛོད། །༧ ཅེས་པའི་དུད་ཁྲོད་བདག་པོའི་གསོལ་བསྡུས་འདི་ཡང་ཉེ་གནས་འདོད་ལྡན་སྡོམ་བརྩོན་དམ་པའི་བཞེད་ངོར། རྨོངས་པ་ཝ་གཱིནྡྲའམ་རོལ་རྡོར་བས་འཕྲལ་དུ་གང་ཤར་ཤར་མར་བྲིས་པ་དགེ།
༄༅། །ཟབ་ཆོས་གསང་བ་ཡང་ཏིག་གི་ཆ་ལག་ཞིང་སྐྱོང་ཤ་ཟ་ཡབ་ཡུམ་གྱི་གསོལ་འཕྲིན་སྐོར་ལས་བཞི་ལྷུན་འགྲུབ་ཅེས་བྱ་བ་བཞུགས་སོ། །ཧཱུྃ་ཛ༔ དཔལ་ཆེན་འཁོར་ལོ་སྡོམ་པ་ཡི། །བཀའ་སྡོད་སྲུང་མ་མཐུ་བོ་ཆེ། །གསང་
བའི་མགོན་པོ་དུར་ཁྲོད་བདག །ཀེང་རུས་གཟུགས་ཅན་འཇིགས་པའི་སྐུ། །ཡབ་ཡུམ་སྤྲུལ་བ་འཁོར་ཚོགས་བཅས། །དུར་ཁྲོད་རོལ་བའི་གཞལ་ཡས་ནས། །སྤྱན་འདྲེན་འདིར་བྱོན་མཆོད་པའི་སྤྲིན། །ཉེར་སྤྱོད་རོལ་
མོ་འདོད་ཡོན་ལྔ། །བཀྲ་ཤིས་རྫས་རྟགས་རྒྱལ་སྲིད་བདུན། །རི་གླིང་རོལ་མཚོ་ལྷ་མིའི་དཔལ། །རྟ་གཡག་ར་ལུག་དཀར་པོའི་རིགས། །དམ་རྫས་གཏོར་མ་སྨན་རཀ་སྐྱེམས། །བློ་ལྡན་ཙིཏྟ་ཤ་ཁྲག་རུས། །བྲིས་སྐུ
སྔགས་བྱང་མདའ་དར་སོགས། །ཀུན་བཟང་རྣམ་སྤྲུལ་ལས་བྱུང་ལྟར། །བརྟེན་སྒྲུབ་མཆོད་རྫས་བསྐང་བའི་རྫས། །མཆོད་སྤྲིན་རྒྱ་མཚོའི་མཁའ་བཀང་ནས། །གསང་བའི་མགོན་པོ་འཁོར་བཅས་ཀྱི། །ཐུགས་དམ་
198



ཞེ་དྲུག་
༄༅། །བསྐང་ལ་འགལ་ཉམས་བཤགས། །བར་ཆད་རྐྱེན་བཟློག་ལེགས་ཚོགས་སྤེལ། །བསྟན་དང་བསྟན་འཛིན་བུ་བཞིན་སྐྱོང་། །ཆོས་མཐུན་འདོད་དགུའི་དཔལ་གཡང་སྩོལ། །དགྲ་དང་བགེགས་ཀྱིས་དཔུང་
ཚོགས་ཆོམས། །མི་འདོད་གདུག་པའི་ཕོངས་སྲི་སོལ། །དཀོན་མཆོག་གསུམ་གྱི་དབུ་འཕང་བསྟོད། །རྣམ་དཀར་ཆོས་སྲིད་བྱ་བ་སྤེལ། །ཡངས་པའི་ཁམས་རྣམས་ཐམས་ཅད་དུ། །བདེ་སྐྱིད་སྣང་བའི་དཔལ་འཕེལ་
ཞིང་། །ཆོས་སྲིད་དཔལ་འབྱོར་ལོངས་སྤྱོད་རྒྱས། །བུ་སློབ་རིགས་བརྒྱུད་དར་བ་དང་། །སྙན་གྲགས་རླུང་རྟ་ཕྱོགས་བཅུར་དར། །བཀྲ་ཤིས་དགེ་མཚན་འཕེལ་བར་མཛོད། །༧ ཅེས་པའི་དུར་ཁྲོད་བདག་པོའི་མཆོད་སྤྲིན་འདི་
ཡང་ཆོས་གྲོགས་དད་དམ་གཙང་མའི་མཛོད་འཛིན་དེས་བཞེད་ངོར། གྱི་ན་བ་རོལ་མིང་བས་སོ། །དགེའོ། ། ༈ ཧཱུྃ་ཛ༔ ཆོས་དབྱིངས་མི་འགྱུར་བརྡལ་ཁྱབ་ནམ་མཁའི་ཀློང་། །གཏུམ་དྲག་འཇིགས་རུང་དུར་ཁྲོད་འཁྲུགས་པའི་དབུས།
རྔམ་བརྗིད་ཐོད་པའི་སྐུ་མཁར་རབ་ཡངས་ནང་། །དཔལ་ཆེན་འཁོར་ལོ་སྡོམ་པ་ཡབ་ཡུམ་གྱི། །ཐུགས་སྤྲུལ་དཔལ་ལྡན་གསང་བའི་མགོན་པོ་ཆེ། །རབ་དཀར་ཀེང་རུས་གཟུགས་ཅན་འཇིགས་པའི་སྐུ། །ཡབ་ཡུམ་
* ཕྱག་སྦྲེལ་ཐོད་དབྱུག་ཐོད་ཁྲག་བསྣམས། །སྣ་ཚོགས་དར་དང་རིན་ཆེན་རུས་པས་བརྒྱན། །སྤྱན་གསུམ་དམར་ཟླུམ་བསྟན་དགྲའི་སྲོག་ལ་གཟིགས། །མཆེ་བཞི་གངས་ལྟར་གནོད་པའི་བགེགས་ལ་གཙིགས། །གློག་
199



རོལ་བའི་རྡོ་རྗེའི་གསུང་འབུམ།
དམར་འཁྱུག་བཞིན་ལྗགས་ཀྱི་དབང་པོ་གཡོ། །ཡེ་ཤེས་མེ་དཔུང་འབར་བའི་ཀློང་ནས་འགྱིང་། །རབ་ཁྲོས་བཟོད་པར་དཀའ་བའི་གཟི་བརྗིད་འབར། །ཁམས་གསུམ་སྐྱེ་འགྲོ་སྲོག་ལ་མངའ་དབང་བསྒྱུར། །དམ་
ཉམས་བསྟན་དགྲ་ཡོངས་ཀྱི་སྲོག་གིས་གཤེད། །ཀླུ་གཉན་ས་བདག་གདུག་པ་འདུལ་མཛད་ལྷ། །དམ་ལྡན་སྒྲུབ་པ་པོ་ཡི་དགྲ་བླ་མཆོག ། གནོད་བྱེད་ཇག་རྐུན་འཆིང་བའི་མཐུ་སྟོབས་ཅན། །ཤ་ཟན་ཁྲག་འཐུང་སྟོང་
གི་གཙོ་བོ་ཆེ། །ཉེས་ཅན་ཡོངས་ཀྱི་སྲོག་ལེན་ཆད་པ་མཁན། །གསང་ཆེན་རྒྱ་མཚོའི་གཉེར་འཛིན་དྲག་ཤུལ་ཅན། །དཔལ་འབྱོར་ལོངས་སྤྱོད་འཛད་མེད་ནོར་གྱི་ལྷ། །སྐུ་གསུང་ཐུགས་ཀྱི་སྤྲུལ་བ་ཡང་སྤྲུལ་དང་། །
བཀའ་འཁོར་འདས་དང་མ་འདས་མཁའ་འགྲོའི་ཚོགས། །ཕྱོགས་སྐྱོང་ཞིང་སྐྱོང་ཕྲ་མེན་མངག་གཞུགས་བྲན། །ཤ་ཟ་མ་མོ་བྱེ་བ་འབུམ་སྡེར་བཅས། །དགྱེས་པའི་གར་གྱིས་འདིར་བྱོན་བརྟན་པར་བཞུགས། །དམ་
ཚིག་གཉན་ལས་མ་འདའ་ས་མཱ་ཡ། །སྟོང་གསུམ་ལྟར་ཡངས་དུམ་གཅིག་ཐོད་སྣོད་དུ། །དཔལ་བཤོས་རྒྱན་ལྡན་ལྷུན་པོའི་གཏོས་ལས་བརྒལ། །སྣ་ཚོགས་དར་གྱི་ཅོད་པན་གྱིས་སྤྲས་མཐར། །བཅུད་ལྡན་ཤ་སྣ་ཟས་
སྣས་བྱུར་བུར་གཏམས། །རབ་འཇིགས་དྲག་པོའི་མཆོད་སྤྲིན་སྤྱན་གཟིགས་ཚོགས། །སྲ་བའི་གོ་ཆ་རྣོ་བའི་མཚོན་ཆའི་རིགས། །བསྒྲལ་བའི་ཤ་རུས་དོན་སྙིང་རི་ལྟར་སྤུངས། །ཁྲག་ཞག་ཀླད་མཁྲིས་ཚོགས་ནི་མཚོ་
200



ཞེ་བདུན་
ཀ༄༅། །བཞིན་འཁྱིལ། །དམ་རྫས་སྨན་རཀ་ཛ་གད་དཔའ་སྐྱེམས་ཕུད། །ཐབས་ཤེས་བདེ་ཆེན་ཚོགས་ཀྱིས་འཁོར་ལོ་ཆེ། །དགའ་བཞིའི་སྤྲིན་ཕུང་དོན་དམ་བྱང་ཆུབ་སེམས། །བླ་མ་ཡི་དམ་སྲུང་མ་དབྱེར་མེད་ལ།
ཤུགས་དྲག་མོས་གུས་དག་པས་གསོལ་འདེབས་སོ། །ཕྱི་ནང་གསང་རྟེན་མ་ཚང་མེད་པ་ཡིས། །རབ་འབྱམས་ས་དང་བར་སྣང་ནམ་མཁའི་ཁྱོན། །ཡོངས་བཀང་མཆོད་པའི་སྤྲིན་ཚོགས་དཔག་ཡས་ཀྱིས། །གསང་བའི་
མགོན་པོ་ཡབ་ཡུམ་འཁོར་བཅས་ཀྱི། །ཐུགས་དམ་ལེགས་བསྐང་ཉམས་ཆག་མ་ལུས་བཤགས། །འགལ་རྐྱེན་ཀུན་ཞི་མཐུན་རྐྱེན་ཡིད་བཞིན་སྒྲུབས། །ཕྱི་ནང་གསང་བའི་བར་ཆད་དབྱིངས་སུ་བཟློག །མི་འདོད་དུས་
ཀྱི་རྒུད་ཚོགས་སྨྱུག་མེད་ཐོངས། །ཁ་སྨྲས་གླེང་རྩོད་ཐམས་ཅད་ཞི་བ་དང་། །དགྲ་ཇག་གཅན་གཟན་གནོད་པ་དབྱིངས་སུ་སོལ། །ནད་མཚོན་མུ་གེའི་འཇིགས་པ་ཞི་བར་མཛོད། །རྣམ་དཀར་ལས་ལ་བར་ཆད་བརྩམ་
པ་ཡི། །ནག་པོའི་རྩ་ལག་སྡེ་དང་བཅས་པ་ཀུན། །མངོན་སྤྱོད་དྲག་པོའི་ལས་ཀྱིས་སྐད་ཅིག་ལ། །ཐལ་བའི་རྡུལ་ཕྲན་བཞིན་དུ་བརླག་པར་མཛོད། །ཐུབ་པའི་བསྟན་དར་བཤད་སྒྲུབ་བྱ་བ་རྒྱས། །བླ་མའི་ཞབས་བརྟན་
» མཛད་འཕྲིན་ཀུན་ནས་འཕེལ། །དགེ་འདུན་སྡེ་རྒྱས་ཐུགས་མཐུན་ཁྲིམས་གཙང་ཞིང་། །རྣམ་དཀར་ཆོས་ཀྱི་ཉིན་མཚན་འདའ་བར་མཛོད། །ཡངས་པའི་ཁམས་དང་རྣལ་འབྱོར་སྦྱིན་བདག་བཅས། །མི་འདོད་མཚན་མ་
201



རོལ་བའི་རྡོ་རྗེའི་གསུང་འབུམ།
མིང་ཙམ་མི་འབྱུང་ཞིང་། །ཚེ་བསོད་དཔལ་འབྱོར་རིགས་བརྒྱུད་ལོ་ཕྱུགས་འཕེལ། །བདེ་སྐྱིད་དཔལ་གྱི་དགའ་སྟོན་མངོན་པར་མཛོད། །གསང་བའི་མགོན་པོ་ཁྱེད་ལ་མོས་གུས་ཀྱིས། །རྟག་ཏུ་གསོལ་མཆོད་རེ་ལྟོས་
འཆའ་བ་རྣམས། །ནམ་ཞིག་ཚེ་ཡི་འདུ་བྱེད་འདོར་བའི་ཚེ། །མཁའ་སྤྱོད་ཞིང་དུ་འདྲེན་པའི་དེད་དཔོན་མཛོད། །མདོར་ན་ཆོས་སྲིད་བྱ་བ་མཐའ་དག་ཀུན། །ལྷུན་གྱིས་འགྲུབ་པའི་སྡོང་གྲོགས་མི་གཡེལ་ཞིང་། །མཆོག་
གསུམ་དབུ་འཕང་སྲིད་རྩེར་མངོན་པར་མཐོ། །ས་གསུམ་བཀྲ་ཤིས་དཔལ་གྱིས་མཛེས་པར་མཛོད། །༧ ཅེས་དཔལ་ལྡན་གསང་བའི་མགོན་པོ་དུར་བདག་ཡབ་ཡུམ་གྱི་མཆོད་འཕྲིན་འདི་ཡང་བཤེས་གཉེན་དམ་པ་ཤཱཀྱའི་དགེ་སྦྱོང་ཝ་གཱིནྡྲ་
མ་ཎིའི་བསྐུལ་བཞེད་ལྡོག་མིན་ཙམ་དུ། རྨོངས་པ་རོལ་མིང་བས་སོ། །དགེའོ། ། ༈ ཧཱུྃ་ཛ༔ རབ་འཇིགས་དུར་ཁྲོད་འབར་བ་ནས། །སྟོབས་ལྡན་སྲུང་མ་མཐུ་རྩལ་ཅན། །འཇིགས་སུ་རུང་བའི་དཔའ་གཏུམ་རྔམས། །མི་སྡུག་ཀེང་
རུས་ཁྲོས་པའི་ཉམས། །ཡབ་ཡུམ་ཕྱག་སྦྲེལ་གར་སྟབས་བསྒྱུར། །ཐོད་འབྱུག་ཐོད་ཁྲག་ཕྱག་ན་བསྣམས། །དར་དང་རིན་ཆེན་རུས་པས་བརྒྱན། །འབར་བའི་འཁོར་ཚོགས་རྒྱ་མཚོར་བཅས། །དགྲ་བགེགས་འདུལ་
ཕྱིར་གཤེགས་སུ་གསོལ། །སངས་རྒྱས་བསྟན་པ་སྲུང་ཕྱིར་བཞུགས། །རྣལ་འབྱོར་འཕྲིན་ལས་སྒྲུབ་པའི་ཕྱིར། །དཔལ་གྱི་གཏོར་མ་ཇ་ཆང་སྐྱེམས། །སྨན་དང་རཀྟའི་མཆོད་པ་འབུལ། །སྤྱན་གཟིགས་གོ་ཁྲབ་རྣོ་མཚོན་
202



ཞེ་བརྒྱུད་
ཀ༄༅། ། རིགས། །མཁོ་དགུའི་ཡོ་སྤྱད་སྣ་ཚོགས་པ། །མཆོད་སྤྲིན་རྒྱ་མཚོར་འདི་འབུལ་བཞེས། །ཉམས་ཆག་སྡིག་སྒྲིབ་ཐམས་ཅད་བཤགས། །བར་ཆད་རྐྱེན་ངན་མ་ལུས་བཟློག །མཐུ་ལྡན་སྲུང་མ་གཉན་པོ་བསྟོད། ། དུས་
གསུམ་སངས་རྒྱས་བསྟན་པ་སྲུངས། །འགྲོ་བའི་བདེ་སྐྱིད་ཕུན་ཚོགས་སྤེལ། །ཉམས་པའི་ཤ་ཁྲག་སྲོག་ལ་རོལ། །བསྟན་ལ་སྡང་བའི་དགྲ་བོ་སྒྲོལ། །ཟབ་གསང་ཆོས་ཀྱི་བསྟན་པར་སྤེལ། །རྣལ་འབྱོར་ཉམས་རྟོགས་
ཡོན་ཏན་འཕེལ། །སྣོད་བཅུད་འོད་སྐུར་ཡོངས་སུ་སྨིན། །འཇལ་ལུས་རྡོ་རྗེའི་དངོས་གྲུབ་སྩོལ། །གང་བརྩམ་འདོད་པའི་དོན་རྣམས་ཀུན། །མྱུར་ཏུ་སྒྲུབས་ཤིག་སྲུང་མའི་དབང་། །མ་འདོར་མ་འདའ་ས་མཱ་ཡ། །༧ ཞེས་
པ་འདི་ཡང་རིག་སྔགས་འཆང་བ་འཇིགས་མེད་འོད་ཟེར་གྱི་བཞེད་ངོར། གྱི་ན་བ་རོལ་མིང་པས་སོ། །དགེའོ། ། ༈ ཧཱུྃ་ཛ༔ གསང་ཆེན་བཀའ་ཡི་བྱ་ར་བ། །ཞིང་སྐྱོང་ཤ་ཟ་ཡབ་ཡུམ་འབོད། །བརྒྱན་པའི་མཆོད་གཏོར་འདི་བཞེས་ལ།
རྣལ་འབྱོར་ཆོས་སྲིད་འདོད་པའི་དོན། །གེགས་མེད་ལྷུན་གྱིས་འགྲུབ་པ་ལ། །འཕྲིན་ལས་རྣམ་བཞི་གཡེལ་མེད་མཛོད། །༧ ཅེས་པའང་དགེ་ཚུལ་དོན་གྲུབ་བཟང་པོ་ལ་འགྲོ་ཆོས་སུ་རོལ་མིང་བས་བྲིས་པའོ། །དགེའོ། ། ༈ ཧཱུྃ ཆོས་
ཤ་ དབྱིངས་མཐའ་བྲལ་གདོད་མའི་གཞི་ཀློང་ལས། །སྐྱེ་བའི་ཆོ་འཕྲུལ་འཇིགས་པའི་སྐུར་སྟོན་པ། །ཞིང་སྐྱོང་ཆེན་པོ་དཔལ་ལྡན་གསང་བའི་མགོན། །རབ་དཀར་ཀེང་རུས་གཟུགས་ཅན་ཡབ་ཡུམ་ལ། །འཇིགས་རུང་ཤ
203



རོལ་བའི་རྡོ་རྗེའི་གསུང་འབུམ།
ཟ་མཁའ་འགྲོ་བྱེ་བའི་ཚོགས། །མ་ལུས་འཁོར་བཅས་མཆོད་པའི་གནས་འདིར་བྱོན། །བསྟན་དགྲ་སྒྲོལ་ཅིང་བསྟན་པ་སྐྱོང་བ་ལ། །གཡེལ་མེད་འཕྲིན་ལས་རྣམ་བཞི་སྒྲུབ་ཕྱིར་བཞུགས། །ཏིང་འཛིན་སྔགས་རྒྱས་བྱིན་
རླབས་རབ་སྤེལ་བའི། །རབ་འབྱམས་ཕྱི་ནང་གསང་བའི་མཆོད་པའི་སྤྲིན། །མ་ཚང་མེད་པས་གནམ་ས་བར་སྣང་ཀུན། །རབ་བཀང་འཛད་པ་མེད་པའི་སྤྲིན་ཆེན་གྱིས། །བསྟན་སྲུང་དབང་པོ་ཞིང་སྐྱོང་འཁོར་དང་
བཅས། །གསོལ་ལོ་མཆོད་དོ་ཐུགས་དམ་གཉེན་པོ་བསྐང་། །དམ་ཚིག་ཉམས་ཆག་མ་ལུས་མཐོལ་ཞིང་བཤགས། །འགལ་རྐྱེན་སོལ་ལ་མཐུན་རྐྱེན་ཡིད་བཞིན་སྒྲུབས། །མདོ་སྔགས་བཤད་སྒྲུབ་བསྟན་པ་རིན་པོ་ཆེ། །
ཡངས་པའི་ཁམས་རྣམས་ཀུན་ཏུ་དར་བ་དང་། །བསྟན་འཛིན་སྐྱེས་བུའི་ཚོགས་རྣམས་དབུ་འཕང་མཐོ། །བསྟན་པ་བསྟན་འཛིན་སྡེ་བཅས་གཡེལ་མེད་སྐྱོང་། །རྣལ་འབྱོར་བྱང་ཆུབ་སྒྲུབ་ལ་གེགས་མེད་པར། །མཐུན་
རྐྱེན་རེ་བའི་འབྲས་བུ་མ་ལུས་པ། །ཡིད་ལ་སྨོན་པ་ཇི་བཞིན་མྱུར་འགྲུབ་ནས། །བཀྲ་ཤིས་དགེ་ལེགས་འཕེལ་བའི་སྡོང་གྲོགས་མཛོད། །མདོར་ན་ཟབ་གསང་གཉན་པོའི་བསྟན་པ་མཆོག །མི་ནུབ་ཉིན་བྱེད་འོད་ལྟར་
རབ་གསལ་ཞིང་། །རྣལ་འབྱོར་ཕོ་མོའི་ཉམས་རྟོགས་པདྨོའི་ཚལ། །ཆེས་ཆེར་བཞད་པའི་འཕྲིན་ལས་གཡེལ་མེད་མཛོད། །༧ ཅེས་པ་ཞིང་སྐྱོང་དུར་བདག་ཡབ་ཡུམ་གྱི་མཆོད་འཕྲིན་འདི་ཡང་དད་ལྡན་འགའི་བཞེད་ངོར་རོལ་མིང་བས་
204



J
ཞེ་དགུ་
༄༅། ། དབེན་གནས་མཁའ་སྤྱོད་གླིང་ནས་སུག་ལས་བགྱིས་པ་དགེའོ། །
༄༅། །ནོར་སྐྱོང་དུར་ཁྲོད་བདག་པོའི་བསང་མཆོད་བཞུགས། ནོར་སྐྱོང་དུར་ཁྲོད་བདག་པོ་ཡབ་ཡུམ་ལ་བསང་མཆོད་འབུལ་བར་འདོད་ན། བསང་རྫས་རྣམས་སྦྱང་བསྒྱུར་སྤེལ་གསུམ་གྱིས་བྱིན་གྱིས་བརླབས་ལ། ཧཱུྃ།
གདོད་ནས་རྣམ་དག་ཡེ་ཤེས་ཆོས་སྐུ་ལས། །ངེས་དོན་ཟབ་གསང་འཁོར་ལོ་སྡོམ་པ་ཡི། །གསང་གསུམ་རོལ་བར་བསྟན་སྲུང་དུར་ཁྲོད་བདག །ཡབ་ཡུམ་བཀའ་ཉན་ཤ་ཟ་འབུམ་སྡེའི་ཚོགས། །དམ་ཚིག་དབང་གིས་
བསང་མཆོད་གནས་འདིར་བྱོན། །དངོས་ཡིད་སྔགས་ཀྱིས་བྱིན་བརླབས་བསང་མཆོད་ཚོགས། །ངོ་བོ་ཟག་མེད་བདེ་བའི་རང་བཞིན་དང་། །རྣམ་པ་ཕྱི་ནང་གསང་བའི་མཆོད་སྤྲིན་དུ། །བསང་མཆོད་འདི་འབུལ་
དགྱེས་པའི་ཚུལ་གྱིས་བཞེས། །མཉེས་ཤིང་ཚིམས་ནས་འདོད་དོན་ཞུ་བ་ནི། །ཕན་བདེའི་འབྱུང་གནས་བསྟན་པ་དེ་འཛིན་བཅས། །རྣལ་འབྱོར་བདག་ཅག་སྲུང་སྐྱོབ་མ་གཡེལ་བར། །བདེ་ཆེན་ཁ་སྦྱོར་ཡན་ལག་
བདུན་ལྡན་གྱི། །གོ་འཕང་མཆོག་ལ་སྦྱོར་མཛད་དེ་སྲིད་བར། །འགལ་རྐྱེན་སྤྱི་དང་དགྲ་ཇག་ཆོམ་རྐུན་རིགས། །ལས་བཞིའི་ཚུལ་གྱིས་ཞི་ཞིང་བཟློག་པ་སོགས། །འདོད་པའི་དོན་ཀུན་ལྷུན་གྱིས་འགྲུབ་པ་དང་
།
205



རོལ་བའི་རྡོ་རྗེའི་གསུང་འབུམ།
མཆོག་ཐུན་དངོས་གྲུབ་མ་ལུས་སྩལ་ཏུ་གསོལ། །༧ ཞེས་པ་འདི་ཡང་དགེ་སློང་ངག་དབང་ཡོན་ཏན་གྱི་བཞེད་སྐོངས་སུ། ༧ ཀིརྟིའི་མིང་ཅན་གྱིས་འཕྲལ་དུ་སུག་བྲིས་སུ་བགྱིས་པའོ། །སརྦ་མངྒ་ལཾ།
༄༅། །དཔའ་བོ་དུར་ཁྲོད་བདག་པོའི་ཕུད་སྐོང་བཞུགས། ན་མོ་གུ་རུ་ཤྲཱི་ཙཀྲ་སམྦྷ་རོ་བྷུ༔ དཔའ་བོ་དུར་ཁྲོད་བདག་པོའི་ཕུད་སྐོང་ནི། མཆོད་གཏོར་དང་ཛ་གད་ཁྲག་ཆང་གི་སྐྱེམས་ཕུད་གང་འབྱོར་དཔའ་བོ་འབྲུ་དྲུག་མས་
བྱིན་གྱིས་བརླབས་ཤིང་སྤེལ་ལ། ཧོ་དགོངས་སུ་གསོལ་ལོ། ལན་གསུམ། དཔལ་ཆོས་དབྱིངས་མི་འགྱུར་ལྷུན་གྱིས་གྲུབ་པའི་ཕོ་བྲང་ཆེན་པོ་ན་བཞུགས་པའི། གསང་ཆེན་བཀའ་ཡི་སྲུང་མ་ཆེན་པོ། ཡེ་ཤེས་གསལ་
བའི་སྤྱན་དང་ལྡན་པ། སྒྱུ་འཕྲུལ་མྱུར་བའི་ཞབས་དང་ལྡན་པ། ཐུགས་རྗེས་དང་མཐུ་སྟོབས་ཚད་མེད་པ། འཕྲིན་ལས་རྣམ་པ་བཞི་ལ་ཐོགས་པ་མེད་པ། དཔལ་ལྡན་འཁོར་ལོ་སྡོམ་པའི་རྣམ་སྤྲུལ་བརྒྱུད་གསུམ་རིག་
འཛིན་རྒྱ་མཚོའི་བཀའ་ཉན། དུས་གསུམ་རྒྱལ་བ་ཀུན་གྱི་བསྟན་སྲུངས། འཇིགས་རུང་དུར་ཁྲོད་ཀུན་གྱི་མངའ་བདག །གསང་སྔགས་ཆོས་འཁོར་གཉན་པོའི་བཀའ་སྐྱོང་། གནོད་སྦྱིན་ནོར་ལྷ་རྒྱ་མཚོའི་སྡེ་དཔོན། ཞིང་
སྐྱོང་ཆེན་པོ་གསང་བའི་མགོན་པོ། དཔའ་བོ་དུར་ཁྲོད་ཀྱི་བདག་པོ་ཆེན་པོ་ཡུམ་ཆེན་ཨེ་ཀ་ས་ར། སྤྲུལ་བ་ཡང་སྤྲུལ་ཉིད་སྤྲུལ་གྱི་བདག་པོར། དམ་ལྡན་སྒྲུབ་པ་པོ་ཡི་དགྲ་ལྷ་ཆེན་པོ། གསོལ་ཞིང་མཆོད་པར་བྱེད་པའི་
206
8



ལྔ་བཅུ་
ཀ༄༅། ། མགོན་སྐྱབས་དཔུང་གཉེན། གང་བཅོལ་ཐོགས་མེད་སྒྲུབ་པའི་ལས་མཛད། ཅི་འདོད་དངོས་གྲུབ་སྩོལ་བའི་དྭབང་ཕྱུག །གསོལ་བ་འདེབས་པའི་ས་མཁན་ཆེན་པོ། མཁའ་སྤྱོད་དག་པའི་ཞིང་གི་ལམ་ཁྲིད། ཆོས་
སྐྱོང་དམ་ཅན་རྒྱ་མཚོའི་གཙོ་བོ། ཤ་ཟན་གྱི་རྒྱལ་པོ་ཆེན་པོ། ཁྲག་འཐུང་གི་རྗེ་བོ་ཆེན་པོ། བསྟན་པའི་དགྲ་བོ་འདུལ་བའི་གཉེན་པོ། དམ་ལོག་འདུག་པའི་སྲོག་གི་གཤེད་མ། གཡུལ་དུ་འཇུག་པའི་དམག་དཔོན་ཆེན་པོ།
ལོངས་སྤྱོད་བསྒྲུབ་པའི་ཚོགས་དཔོན་ཆེན་པོ། ལོ་ཐོག་བསྲུང་པའི་ཞིང་ལྷ་ཆེན་པོ། དཀར་གསུམ་སྤེལ་བའི་ཟས་ལྷ་ཆེན་པོ། གཡོ་བསྐོལ་འཕེལ་བའི་ཐབ་ལྷ་ཆེན་པོ། བང་མཛོད་བསྲུང་བའི་གཉེན་ཁ་ཆེན་པོ། ནོར་
ཕྱུགས་རྒྱས་པའི་གཡང་ལྷ་ཆེན་པོ། ཁ་རྗེ་རླུང་རྟ་དར་བའི་དགྲ་བླ། རྣམ་འབྱེད་ཤེས་རབ་སྩོལ་བའི་ལྷ་མཆོག །བཤད་སྒྲུབ་ཆོས་འཁོར་སྤེལ་བའི་སྲུང་མ། དཀོར་ནོར་གཏེར་གྱི་བདག་པོ། བསྟེན་ཅིང་བསྒྲུབ་པའི་ཆོས་
སྐྱོང་ཆེན་པོ། གསོལ་ཞིང་མཆོད་པའི་སྲུང་མ་ཆེན་པོ། བསྐུལ་ཞིང་ཆུད་པའི་ལས་མཁན་ཆེན་པོ། ཕ་ལྟར་དུ་བརྩེ་བའི་བདག་ཉིད་ཆེན་པོ། མ་ལྟར་དུ་བྱམས་པའི་མངའ་བདག་ཆེན་པོ། གྲོགས་ལྟར་དུ་མཛའ་བའི་བདག་
ཤ་ ཉིད་ཆེན་པོ། སྲིང་ལྟར་དུང་བའི་བདག་ཉིད་ཆེན་པོ། བྲན་ལྟར་དུ་སྙིང་ཉེ་བའི་བདག་ཉིད་ཆེན་པོ། ཤ་ཟ་མཁའ་འགྲོ་རྒྱ་མཚོའི་གཙོ་བོ། ཕྱོགས་སྐྱོང་ཞིང་སྐྱོང་བྱེ་བའི་སྡེ་དཔོན། རྟོགས་པ་སྡེ་བརྒྱད་ཡོངས་ཀྱི་རྗེ་བོ།
207



རོལ་བའི་རྡོ་རྗེའི་གསུང་འབུམ།
འཁོར་ཚོགས་སྤྲུལ་བ་ཡང་སྤྲུལ་ཉིད་སྤྲུལ་ཕོ་ཉ་ལས་མཛད་དམ་ཅན་རྒྱ་མཚོའི་ཚོགས་དང་བཅས་པ་རྣམས་ལ། བྱིན་གྱིས་བརླབས་པའི་དམ་རྫས་རྒྱན་གྱི་གཏོར་མ། ཛ་གད་དཔའ་བོའི་སྐྱེམས་ཕུད། ཁྲག་ཆང་དགྲ་
ཡུལ་རྒྱུག་སྐྱེམས། དམ་ཉམས་དགྲ་བོའི་ཤ་རུས་ནང་ཁྲོལ། དོན་སྙིང་དབང་པོ་རྣམ་ལྔའི་ཚོགས། ཕྱེ་མར་འོ་བསྐོལ་ཟས་ཕུད་སྣ་ཚོགས་དང་བཅས་པ་འདི་འབུལ་ལོ། །གསོལ་ལོ། །མཆོད་དོ་བརྔན་ནོ། །དགྱེས་པར་
བཞེས་ཤིག །མཉེས་པར་རོལ་ཅིག །དགྱེས་ཤིང་མགུ་བར་མཛོད་ཅིག །མཉེས་ཤིང་ཚིམ་པར་མཛོད་ཅིག །བཞེས་ནས་རྣལ་འབྱོར་པ་བདག་ཅག་དཔོན་སློབ་ཡོན་མཆོད་དགོན་གནས་རི་ཁྲོད་སྐྱབས་འོག་དང་བཅས་
པ་ལ། ཉི་མ་ཕྱོགས་བཞི་མཚམས་བརྒྱད་སྟེང་འོག་གཉིས་དང་བཅ
བཅས་པ་ཐམས་ཅད་ནས། གནོད་འཚེ་བསམ་སྦྱོར་
པ་སྦྱོར་ལོག་པའི་དམ་ཉམས་པའི་དགྲ་བོ་ཐམས་ཅད་མྱུར་བ་ཉིད་དུ་སྒྲོལ་ཅིག །ཆོས་སྲིད་ལ་བར་ཆད་བྱེད་
པའི་བགེགས་ཚོགས་ལོག་འདྲེན་ཐམས་ཅད་མྱུར་ཏུ་ཐུལ་ཅིག །སྡོམ་གསུམ་ལ་ཉེས་འགལ་གཏོང་བའི་དམ་སྲི་གདུག་པ་ཅན་ཐམས་ཅད་ཆོམས་ཤིག །བན་བོན་ནུས་པ་ཅན་གྱི་མཐུ་བྱད་དང་དམོད་སྣ་ཐམས་ཅད་
བཟློག་པར་མཛོད་ཅིག །ནོར་རྫས་ལོངས་སྤྱོད་འབྱོར་བ་ལ་གང་སྟོངས་བྱེད་པའི་འགོང་པོ་ཐམས་ཅད་བསྒྲལ་བར་མཛོད་ཅིག །རྣམ་པ་ཐམས་ཅད་དུ་གནོད་པར་བྱེད་པའི་འགེབ་འདྲེ་གདུག་པའི་དཔུང་ཚོགས་བཅས་
208



ང་གཅིག་
༄༅། །པ་ཐམས་ཅད་ས་རིམ་པ་དགུའི་འོག་ཏུ་ནོན་ཅིག །དགྲ་དང་འཐབ་ན་གཡུལ་ངོ་ལས་རྒྱལ་བར་མཛོད་ཅིག །ཤགས་འགྱེད་བྱེད་ཚེ་སྨྲ་བ་ལས་རྒྱལ་བར་མཛོད་ཅིག །ཉིན་གྱི་དུས་སུ་དགྲ་ཇག་ལ་བྱ་ར་མཛོད་
ཅིག །མཚན་གྱི་དུས་སུ་འཇབ་རྐུན་ལ་མེལ་ཚེ་མཛོད་ཅིག །དགྲ་རྐུན་ཡོད་ན་མྱུར་བ་ཉིད་དུ་བྱ་ཐོངས་ཤིག །གདོན་བགེགས་ཡོད་ན་མྱུར་ཏུ་རྐྱེན་ངན་ཐམས་ཅད་སོལ་ཅིག །བྱད་ཁ་ཡོད་ན་བྱད་མ་མཁན་གྱི་སྟེང་དུ་ཕྱིར
ལ་བསྒྱུར་ཅིག །ཇག་པ་ཡོད་ན་ཁ་མིག་ཐམས་ཅད་ཚེམས་གྲུབ་ཏུ་ཐོངས་ཤིག །རྐུན་པོ་ཡོད་ན་ཡན་ལག་དང་ཉིང་ལག་ཐམས་ཅད་འཆིང་བར་མཛོད་ཅིག །གཅན་གཟན་གདུག་པའི་ཁ་འཆིང་བར་མཛོད་ཅིག ། བར་
ཆད་བརྩམ་པའི་བསམ་སྦྱོར་གཞན་དུ་འགྱུར་བར་མཛོད་ཅིག །ཁ་མཆུ་རྩོད་པའི་སྨྲ་ལྕེ་ལྐུག་པར་མཛོད་ཅིག །འཐབ་མོར་ཤོམ་པའི་ཡན་ལག་ཐམས་ཅད་སྦྲིད་ཅིང་ཞ་གྲུམ་དུ་ཐོངས་ཤིག །ལག་ན་ཐོགས་པའི་རྣོ་མཚོན་
ཐང་ལ་འཐོར་བར་མཛོད་ཅིག ། འོག་ཏུ་ཞོན་པའི་བང་རྩལ་ཅན་གྱི་དཀྱུ་ས་གཞན་དུ་བསྒྱུར་བར་མཛོད་ཅིག །དཔའ་རྩལ་ཅན་གྱི་སྙིང་སྟོབས་འཁུམ་ཞིང་ཞན་པར་མཛོད་ཅིག །བློ་སྣ་ཅན་གྱི་ལས་ཀྱི་མཐའ་ལོག་པར་
མཛོད་ཅིག །ཇི་ལྟར་བཅོལ་བའི་འཕྲིན་ལས་ཐམས་ཅད་ཐོགས་མེད་པར་སྒྲུབ་པར་མཛོད་ཅིག །ཀྱེ་ཧོ། ཡེ་ཤེས་ལྷ་རྣམས་མཁྱེན་པར་མཛོད་ཅིག །ཆོས་སྐྱོང་བའི་སྲུང་མ་ཡེ་ཤེས་ཀྱི་སྤྱན་ལྡན་འཁོར་ཚོགས་དྲེགས་པ་སྡེ་
209
པོད།



རོལ་བའི་རྡོ་རྗེའི་གསུང་འབུམ།
བརྒྱད་དང་བཅས་པ་ཐམས་ཅད། དེ་རིང་རྣལ་འབྱོར་བ་བདག་གི་འབོད་ཅིང་མཆོད་པའི་དོན་ནི་དགོངས་སམ། དུས་ངན་སྙིགས་མའི་རང་མཚང་མཚོ་ལྟར་དུ་རྡོལ་བ་འདི་དག་གཟིགས་སམ། སངས་རྒྱས་ཀྱི་བསྟན་པ་
རིན་པོ་ཆེ་ནི་སྣུམ་ཟད་ཀྱི་མར་མེ་ལྟར་ཤིན་ཏུ་ཉག་ཕྲར་གྱུར་བ་འདི་མཁྱེན་ནམ། འགྲོ་བའི་བདེ་སྐྱིད་ཀྱི་ཉི་ཟེར་ཕྲ་མོ་དགུན་གྱི་འཚུབ་མ་ལྟ་བུས་ནོན་པ་འདི་དགོངས་ལགས་སམ། ཁྱེད་ཅག་སྔོན་ཚེ་རྒྱལ་བའི་སྤྱན་སྔར་
བསྟན་འགྲོའི་དོན་ཆེན་བསྒྲུབ་ཕྱིར་ཇི་ལྟར་ཁས་བླང་དང་དམ་བཅས་པ་དེ་རྣམས་དྲན་པར་འགྱུར་རམ། གཡར་དམ་གཉན་པོ་ཡལ་བར་འདོར་བ་ཕོད་དམ། རྫུ་འཕྲུལ་དང་མཐུ་སྟོབས་ལ་མངའ་བརྙེས་པའི་བདག་པོ་
ལགས་ན་ཅིའི་ཕྱིར་བཏང་སྙོམས་ལ་གནས་པར་འགྱུར། སྲོག་གི་སྙིང་པོ་ཕུལ་ནས་དམ་ཚིག་གི་རྡོ་རྗེ་འབར་བ་སྤྱི་བོར་བཞག་ཅིང་དམ་ཆུ་གཉན་པོ་ཞལ་དུ་གསོལ་བའི་དོན་འབྲས་ནམ་ཞིག་ན་འབྱུང་བར་འགྱུར།
# སྔགས་ཆོས་འཁོར་གཉན་པོའི་སྲུང་མར་བསྐོས་པ་བསྙེལ་ལགས་སམ། བསྟན་འཛིན་གྱི་སྐྱེས་བུ་དགེ་འདུན་འདུས་པའི་སྡེ་དང་བཅས་པའི་ཕོ་ཉར་གཏད་པ་ཏེ་བརྗེད་པར་གྱུར་ཏམ། དེང་དུས་བསྟན་འགྲོ་གཉིས་ཆར་
ལ་ཤིན་ཏུ་གནོད་ཅིང་འཚེ་བར་བྱེད་པའི་གདུག་པ་ཅན་འདི་དག་མངོན་སྤྱོད་དྲག་པོའི་འཕྲིན་ལས་ཀྱི་འཇུག་ཡུལ་མ་ཡིན་ནམ། དེ་ལས་གཞན་དུ་གང་ཞིག་ན་མངོན་སྤྱོད་ཀྱི་འཇུག་ཡུལ་མཆིས་སམ། དམ་ཉམས་བསྟན་
210
མདོ་



ང་གཉིས་
ཀ༄༅། །བཤིག་མང་པོས་ས་སྟེང་གང་ཞིང་མགོ་འཕང་དགུང་དུ་མཐོ་བ། དམ་ལྡན་སྐྱེས་བུ་རྣམས་ཀྱི་དབུ་འཕང་ས་ལ་ཕབས་པས་དུས་འདིར་འཕྲིན་ལས་ཀྱི་འཇུག་པ་གཡེལ་ན་ཁོ་རེ་ཆད་དོ། །ཉིན་མཚན་བར་མེད་དུ་
གསོལ་མཆོད་བྱས་པ་ལ་དགོས་དོན་ཆུང་ངོ་སྙམ་ན་ཡི་རེ་མུག་གོ། །འཕྲལ་དང་ཡུན་དུ་བསྟེན་ཅིང་བསྒྲུབ་ལ་བསྟོད་ཅིང་བསྐུལ་ནས་དགོས་པའི་དུས་སུ་མགོན་སྐྱབས་དང་དཔུང་གཉེན་མ་མཛད་ན་རེ་བ་བཅད་དོ། །
བསྟེན་བསྒྲུབ་བྱས་པ་ལ་འབྲས་བུ་མ་མཆིས་སོ། །གསོལ་མཆོད་བྱས་པ་ཆུད་གཟོན་དུ་གྱུར་ཏོ། །ཨ་ཧོ། ཡང་ཡང་མཁྱེན་པར་མཛོད་ཅིག །ཆོས་སྐྱོང་བའི་སྲུང་མ་གཉན་པོ་འཁོར་བཅས་ཁྱེད་རྣམས་མ་གཡེལ་ཅིག །བྱ་
བ་གང་ལའང་ཐབས་སྡུག་པའི་ཕལ་བ་རྣམས་ཀྱང་ཞེ་རུས་འཆའ་ན། མཐུ་སྟོབས་སྐུ་འཕྲུལ་གྱི་བདག་པོ་ཁྱེད་རྣམས་ཀྱི་མངོན་སྤྱོད་དྲག་པོའི་འཕྲིན་ལས་མྱུར་ཏུ་འཇུག་པའི་དུས་ལ་བབས་པ་དགོངས་པར་མཛོད་ཅིག །
མཁྱེན་པར་མཛོད་ཅིག །གཟིགས་པར་མཛོད་ཅིག །རྫུ་འཕྲུལ་ཆེན་པོའི་རླབས་རྒྱ་སྐྱེད་ཅིག །མཐུ་སྟོབས་ཀྱི་ནུས་པ་ཕྱུངས་ཤིག །དྲག་ཤུལ་གྱི་རྩལ་ཆེན་དཀྲུགས་ཤིག །ཆོ་འཕྲུལ་དྲག་པོའི་འཚུབ་མ་གཡོས་ཤིག །ལྟས་
* ངན་མང་པོའི་ཆར་ཆེན་ཕོབ་ཅིག །ཕལ་བའི་བྲན་ཁོལ་རྣམས་ཀྱང་བྱ་བ་གང་དགོས་ཐམས་ཅད་སྒྲུབ་འཚལ་ན། མངོན་ཤེས་དང་རྫུ་འཕྲུལ་ཅན་ཁྱེད་ཅག་མ་བསྐུལ་ན་ཡང་འཕྲིན་ལས་ཐོགས་པ་མེད་པར་བསྒྲུབ་པར་
21 1



རོལ་བའི་རྡོ་རྗེའི་གསུང་འབུམ།
རིགས་སོ་དམ་ཚིག་ཅན་རྣམས་བསྐུལ་ཞིང་རྦད་ན་ལོ་ཟླ་ཞག་དང་ཟ་མར་མི་འགྱང་བར་མངོན་སྤྱོད་དྲག་པོའི་འཕྲིན་ལས་ཐོགས་པ་མེད་ཅིང་མྱུར་བ་ཉིད་དུ་སྒྲུབ་པ་སྨོས་ཅི་འཚལ། དེ་བས་ན་རྒྱལ་བའི་བསྟན་པ་རིན་པོ་
ཆེ་བཤིགས་པ། དཀོན་མཆོག་རིན་པོ་ཆེ་རྣམ་པ་གསུམ་གྱི་དབུ་འཕང་སྨད་པ། དགེ་འདུན་འདུས་པ་རིན་པོ་ཆེའི་སྡེ་དཀྲུགས་པ། བཤད་སྒྲུབ་ཀྱི་ཆོས་འཁོར་གཉན་པོ་གཏོར་བ། སྐུ་གསུང་ཐུགས་ཀྱི་བྱིན་རྟེན་ཁྱད་པར་
ཅན་རྣམས་བཅོམ་པ། ཞལ་དུ་འདུ་བའི་སྒོ་ཐམས་ཅད་འཕྲོག་པ། འཚོ་བའི་ཡོ་བྱད་ཀུན་ལས་ཕོངས་པར་བྱས་པ། གཙུག་ལག་ཁང་དང་མཆོད་རྫས་དང་སྒྲུབ་རྫས་བརླག་པ། སྐྱེ་འགྲོ་ཡོངས་ཀྱི་བདེ་སྐྱིད་གཞོམས་པ།
རྒྱུ་འབྲས་ཟབ་མོ་ལ་སྐུར་བ་འདེབས་པ། ནོར་རྫས་ལོངས་སྤྱོད་ཐམས་ཅད་འཕྲོག་ཅིང་འཇོམས་པ། རྣམ་པ་ཀུན་ཏུ་ཕོངས་ལ་སྦྱོར་བ། རྟག་ཏུ་བསམ་པ་ངན་པའི་མཐུ་བསྡུར་བ། ཡང་ཡང་སྦྱོར་བ་རྩུབ་མོའི་ལས་ལ་
# འབད་པ། དུས་ཀུན་སྡིག་པའི་འཁོར་ལོ་བསྐོར་བ། ལུས་སེམས་ཐམས་ཅད་སྡུག་བསྔལ་དྲག་པོའི་འཕྲུལ་འཁོར་དུ་བཙུད་པ། བྱ་བ་མ་རུང་པའི་མཚོ་ཆེན་དཀྲུགས་པ། སངས་རྒྱས་བསྟན་པའི་སྤྱི་དགྲ། དཔལ་ལྡན་བླ་
མའི་སྐུ་དགྲ །རྣལ་འབྱོར་བདག་གི་སྒོས་དགྲ། སེམས་ཅན་ཡོངས་ཀྱི་གོད་འདྲེ་སྡུག་པ་ཅན། བསམ་སྦྱོར་ཕྱིན་ཅི་ལོག་ཏུ་བྱེད་པའི་རྗེ་དཔོན་བྲན་གཡོག་ཆབ་སྲིད་སྡེ་འབངས་མངའ་རིས་སྣ་ཁྲིད་བསྡོང་ཟླ་རྒྱབ་རྟེན་དང་
212



ང་གསུམ་
» ༄༅། ། བཅས་པ་ཐམས་ཅད། ཆོས་སྐྱོང་བའི་སྲུང་མ་མཐུ་སྟོབས་ཅན། རྫུ་འཕྲུལ་ཅན། ནུས་རྩལ་ཅན། དྲག་ཤུལ་རྩལ་ཤུགས་ཀྱི་བདག་པོ། ཁྱེད་རྣམས་ཀྱི་ཟས་སྐལ་བཏུང་སྐལ་བགོ་སྐལ་དུ་གཏད་པ་ལགས་པས།
བཟའ་བ་རི་རབ་སྟོང་གི་གཏོས་ལས་ཆེ་བ། བཏུང་བ་རྒྱ་མཚོ་འབུམ་གྱི་གཏིང་ལས་ཟབ་པ། བགོ་བ་ས་གཞི་བྱེ་བ་བས་ཀྱང་རྒྱ་ཁྱོན་ཆེ་བས་བདོག་པས། དགྲ་སྲོག་གཅོད་པ་ལ་དཔའ་མ་ཞནཱ། དགྲ་སྙིང་འབྱིན་པ་ལ་
ཡོད་མ་ཆུང་། དགྲ་ཤ་ཟ་བ་ལ་ཚིམ་མ་སླད། དགྲ་ཁྲག་འཐུང་བ་ལ་ཧེབ་མ་ཆུང་། དགུ་ཡུལ་བརླག་པ་ལ་མཐུ་མ་སྡུག །དགྲ་དཔུང་གཞོམས་པ་ལ་རྩལ་མ་ཞན། ཇི་ལྟར་བཅོལ་བ་དང་བསྐུལ་ཞིང་ཆད་པའི་ལས་ཐམས་
ཅད་ཐོགས་པ་མེད་པར་སྒྲུབས་ཤིག །ཀྱེ །ཡང་ཡང་འབོད་ཅིང་བསྐུལ་བ་འདི་ཐུགས་ཀྱི་མཁྱེན་པར་འགྱུར་རམ། རྒྱལ་བའི་བསྟན་པ་རིན་པོ་ཆེ་མཐའ་ལ་ཐུག་པའི་གནས་སྐབས་འདིར། རྣལ་འབྱོར་བ་བདག་གི་གདུང་
བའི་ཡུས་ཀྱིས་འོ་དོད་དགུ་སྐོར་དུ་འབོད་ན། ཐུབ་པའི་བསྟན་པ་ཐུགས་ལ་བཅག་པའི་ལྷ་སྲུང་ཁྱེད་ཅག་རྣམས་ཀྱིས་སྙན་གྱི་གསན་པར་མཛོད་ཅིག་སྤྱན་གྱིས་གཟིགས་པར་མཛོད་ཅིག །ཐུགས་ཀྱིས་དགོངས་པར་
#་ | མཛོད་ཅིག །བཀའ་ཆོས་སྐྱོང་བའི་སྲུང་མ་གཡར་དམ་ལ་གནས་པར་མཆིས་ན་མ་གཡེལ་ཅིག །མཁྱེན་པར་མཛོད་ཅིག །ཡང་དགོས་ཁྱབ་བདག་འཁོར་ལོའི་མགོན་པོ་ཁྲག་མཐུང་ཁྲོ་བོའི་རྣམ་རོལ་ཏུ་བཞེངས་བ།
£Ie



རོལ་བའི་རྡོ་རྗེའི་གསུང་འབུམ།
དཔལ་ལྡན་འཁོར་ལོ་སྡོམ་པའི་སྤྱན་སྔར། ལུས་གུས་པ་ཆེན་པོས་དཔྲལ་བ་ཞབས་ལ་གཏུགས། ངག་གདངས་དབྱངས་སྙན་པོའི་སྲོག་གི་སྙིང་པོ་དངོས་གསོལ་དུ་ཕུལ། ཡིད་འགྱུར་བ་མེད་པའི་མོས་གུས་དྲག་པོས་ཇི་
ལྟར་བསྒོ་བའི་བཀའ་ལ་ཉན། སྔངས་སྐྲག་འཇིགས་གསུམ་གྱི་ངང་ནས་བྲོ་ཆེན་པོར་རྔམ་ཞིང་སྙིགས་མའི་དུས་སུ་འདི་ལྟར་བསྒྲུབ་པར་བྱའོ་ཞེས་ཁས་བླང་བའི་དོན་ནམ་དྲན་པར་མཛོད་ཅིག །ཆད་མདོ་ཐམས་ཅད་
དུས་སུ་ཤེས་པར་གྱིས་ཤིག །དཔལ་ཆེན་ཁྲག་འཐུང་རོལ་བའི་བཀའ་རྟགས་རྡོ་རྗེའི་ཕྱག་རྒྱ་འབར་བའི་ཟིལ་འོག་ལས་ནམ་ཡང་འདའ་བར་མ་བྱེད་ཅིག །སྙིགས་མའི་རང་མདངས་མངོན་དུ་གྱུར་པའི་ནག་ཕྱོགས་
གདུག་པའི་ཀླ་ཀློ། ཕོངས་བྱེད་མཐའ་འདྲེ་སྤྱན་དགུ། རྒྱ་འདྲེ་འགོང་པོའི་དཔུང་ཚོགས་དང་བཅས་པ་ཐམས་ཅད་ཀྱི་གསོན་སྙིང་དམར་འདོན་དུ་སྤུངས་པའི་དཔལ་བཤོས་རི་རབ་བས་བརྗིད་ཆེ་བ། སྙིང་ཁྲག་དྲོད་མོ་
ཎྞཾ སྦུབ་འདྲེན་དུ་བྱས་པའི་ཨབྷཾ་དམར་པོ་རྒྱ་མཚོ་བས་གཏིང་ཟབ་པ།
༄༅། །གསོལ་བསྡུས་རང་སེམས་གཉུག་མ། ཧཱུྃ་ཧཱུྃ༔ རང་སེམས་གཉུག་མ་མཐའ་བྲལ་རིག་པའི་ཀློང༌། །འཁོར་འདས་བརྟན་གཡོའི་རྣམ་རོལ་ཅིར་ཡང་ངོམས། །རྒྱལ་བའི་བསྟན་སྲུང་སྟོབས་ལྡན་དྲག་རྩལ་ཅན། །གཙུག་
214



ཀ ༄༅། །ལག་དཀོར་གྱི་སྲུང་མ་མཐུ་བོ་ཆེ། །པེ་ཧར་སྐུ་ལྔ་རྡོ་རྗེ་བདུད་འཇོམས་ཆེ། །གནོད་སྦྱིན་ཙེའུ་དམར་པོ་བསྲེ་ཁྲབ་ཅན། །སྔགས་སྲུང་ཨེ་ཀ་ཛ་ཊི་རྡོ་རྗེ་ལག །གཟའ་རྒོད་ཁྱབ་མཇུག་དྲེགས་པའི་སྡེ་དཔོན་
ཚོགས། །དམ་ཅན་བསྟན་སྲུང་རྒྱ་མཚོ་འཁོར་དང་བཅས། །འདིར་བྱོན་དགྱེས་པའི་གདན་ལ་བརྟན་པར་བཞུགས། །ཏིང་འཛིན་སྔགས་རྒྱས་བྱིན་བརླབས་མཆོད་པའི་སྤྲིན། །ཉེར་སྤྱོད་འདོད་ཡོན་སྨན་རཀ་གཏོར་མ་
, དང་། །བཟའ་བཅའ་བཏུང་བ་གོ་མཚོན་སྤྱན་གཟིགས་སོགས། །སྣ་ཚོགས་མཆོད་པའི་སྤྲིན་ཚོགས་དཔག་ཡས་ཀྱིས། །བསྟན་སྲུང་རྒྱ་མཚོའི་ཐུགས་དམ་དགྱེས་པར་བསྐང་། །ཉམས་ཆག་ནོངས་པ་གང་མཆིས་བཟོད་
པར་གསོལ། །སྟོབས་ལྡན་སྲུང་མ་གཉན་པོ་འཁོར་བཅས་གྱིས། །ཕྱི་ནང་དགྲ་བགེགས་གནོད་པ་དབྱིངས་སུ་བཟློག །ཡིད་ལ་བསམ་པའི་མཐུན་རྐྱེན་འདོད་དགུའི་དཔལ། །ཆོས་དང་སྲིད་ཀྱི་བྱ་བ་གང་བརྩམ་ཀུན།
།འབད་མེད་ལྷུན་གྱིས་འགྲུབ་ལ་མི་གཡེལ་བར། །རྣམ་བཞིའི་འཕྲིན་ལས་ཐོགས་པ་མེད་པར་མཛོད། །༧ ཅེས་པ་འདི་ཡང་བུ་སར་ཁན་མོ་ཐར་གྱི་ངོར། གྱི་ན་བ་རོལ་མིང་བས་སོ། །དགེའོ། །
215
པོད།



9EZ
， •
པ
རོལ་བའི་རྡོ་རྗེའི་གསུང་འབུམ།



༄༅། །མཁའ་འགྲོ་ཤ་ཟ་ཧོར་མོའི་གསོལ་བསང་མཆོད་འཕྲིན་གྱི་སྐོར་དཔག་བསམ་ཡོངས་འདུའི་ལྗོན་པ་སོགས་མཁའ་འགྲོའི་རྒྱལ་མོ་སྒྲུབ་སྐོར་བཞུགས་སོ། །
217



གཅིག་
རོལ་བའི་རྡོ་རྗེའི་གསུང་འབུམ།
༄༅། ། བྷོ རཀྟ་རྦ་རླབས་འཁྲུགས་པའི་དབུས། །དགྲ་བགེགས་བསྒྲལ་བའི་ཁྲི་སྟེང་ན། །ལྟས་ངན་ཐན་གྱི་བདག་མོ་ཆེ། །ཤ་ཟ་ཧོར་མོ་མགྱོགས་བྱེད་མ། །སྐུ་མདོག་དམར་
སྤྱན་གསུམ་བསྒྲད། །ཞལ་གདངས་ལྗགས་འདྲིལ་མཆེ་བ་གཙིགས། །མི་སྤགས་རློན་པའི་གཡང་གཞི་དང་། །དར་དམར་བདེ་ཆེན་སྐུ་ལ་གསོལ། །ཕྱག་ན་ལྕགས་ཕུར་ཟངས་སྦུག་
བསྣམས། །རླུང་གི་ཤུགས་ལྡན་རྔ་མོང་ལ། །ཞོན་ནས་སྟོང་གསུམ་ཡིད་ཀྱིས་བསྐོར། །རྒྱུག་བྱེད་མ་མོ་མཐུ་མོ་ཆེ། །འཁོར་དུ་མ་མོ་མཁའ་འགྲོའི་ཚོགས། །བྱེ་བ་ས་ཡ་གྲངས་མེད་
པས། །དགྲ་བགེགས་དཔུང་བཅས་ཚར་གཅོད་ཕྱིར། །ལག་ན་མཚོན་ཆ་སྣ་ཚོགས་འཛིན། །དགྲ་བོའི་མིང་འབོད་བླ་སྲོག་འཚོལ། །ཐན་དང་ལྟས་ངན་ཆར་ལྟར་འབེབས། །མེ་རླུང་
218



གཉིས་
༄༅། །འཚུབ་མའི་ཀློང་དཀྱིལ་ནས། །སྐད་ཅིག་ཉིད་ལ་གཤེགས་སུ་གསོལ། །དམ་ཚིག་གཉེན་པོའི་གདན་ལ་བཞུགས། །ཁྲག་ཆང་རྒྱུད་སྐྱེམས་མཆོད་པ་འབུལ། །ཤ་རུས་
གསུར་ཆེན་དུད་པས་མཆོད། །དམར་ཆེན་གཏོར་མ་རྒྱན་ལྡན་འབུལ། །སྨན་རཀ་མ་ཧཱ་མཾ་སས་མཆོད། །ཤ་སྣ་སྙིང་སྣ་ཁྲག་སྣ་འབུལ། །ཉམས་པའི་སྲོག་དང་དབུགས་ཀྱིས་མཆོད། །
ཆག་ཉམས་འགལ་འཁྲུལ་བཟོད་པར་བཞེས། །སངས་རྒྱས་བསྟན་སྲུང་བསྟན་འཛིན་སྐྱོང་། །རྣལ་འབྱོར་བདག་གི་བཅོལ་བའི་ལས། །ནམ་ཡང་གཡེལ་བ་མི་མཛད་པར། །ཐོགས་
པ་མེད་པ་མྱུར་ཏུ་སྒྲུབས། །བརྩེ་བའི་མ་དང་སྲིང་བཞིན་དུ། །བདག་ཅག་དཔོན་སློབ་མི་ནོར་ཀུན། །སྲུང་ཞིང་སྐྱོང་ལ་ཁ་འཛིན་དང་། །བཅོལ་བའི་འཕྲིན་ལས་འགྲུབ་པར་མཛོད། །
219
པོད།



རོལ་བའི་རྡོ་རྗེའི་གསུང་འབུམ།
༧ ཅེས་ཤ་ཟ་ཧོར་མོའི་མཆོད་འཕྲིན་འདིའང་ཚ་བུ་པདྨ་འཕྲིན་ལས་རྣལ་རྒྱལ་གྱི་བཞེད་ངོར། གྱི་ན་བ་ཝ་གཱིནྡྲའམ་དབང་ཆེན་དགྱེས་པ་རྩལ་གྱིས་ཤར་མར་སུག་ལས་བགྱིས་པའོ། །དགེའོ། །༈ བྷོ སློབ་དཔོན་པདྨའི་བཀའ་ཉན་མཐུ་མོ་ཆེ། །དུར་
ཁྲོད་བདག་མོ་ཤ་ཟ་ཁ་མོ་ཆེ། །ཧོར་མོ་སྤུན་དགུ་ནག་མོ་འབུམ་སྡེའི་ཚོགས། །འཁོར་བཅས་ཐ་ཚིག་དགོངས་ལ་གནས་འདིར་བྱོན། །བསྒྲལ་བའི་ཤ་རུས་དོན་སྙིང་དབང་པོ་ལྔ། །རྐང་དམར་ལྷ་བ་རྒྱུ་རློན་ནང་ཁྲོལ་
བཅས། །དམར་ཆེན་གཏོར་མ་ཁྲག་ཆང་གསེར་གཡུའི་སྐྱེམས། །བསང་གསུར་དུད་པའི་མཆོད་སྤྲིན་རྒྱ་མཚོ་བཞེས། །སངས་རྒྱས་བསྟན་དགྲ་རྣལ་འབྱོར་སྒོས་ཀྱི་དགྲ། །མ་གཡེལ་མ་ནོར་ད་ལྟ་ཉིད་དུ་སྒྲོལ། །བསད་
རྟགས་དོན་སྙིང་དམར་པོ་ཁྱེར་ལ་ཤོག ། མངོན་སྤྱོད་དྲག་པོའི་འཕྲིན་ལས་ད་སྒྲུབས་ཤིག །མ་མོ་ཆེན་མོ་མྱུར་མགྱོགས་རྩལ་ཤུགས་ཅན། །བཅོལ་བའི་འཕྲིན་ལས་མྱུར་ཏུ་འགྲུབ་པར་མཛོད། །༧ ཅེསཤ་ཟ་ཧོར་མོའི་གསོལ་
བསྡུས་འདི་ཡང་སྤྲུལ་སྐུ་ཝ་གཱིནྡྲ་གུ་ཎའི་བཞེད་ངོར། རྨོངས་རྟུལ་འདུ་གསུམ་པ་ཝ་གཱིནྡྲའམ་རོལ་རྡོར་བས་རྫོང་སར་རྩེ་ནས་སུག་ལས་བགྱིས་པ་དགེ་ལེགས་འཕེལ། སརྦ་མངྒ་ལཾ།
༄༅། །ཧོར་མོའི་གསོལ་བསྡུས་བཞུགས། ༈ ན་མོ་གུ་རུ་པདྨ་ཀ་ར་ཡ། ཧོར་མོའི་གསོལ་བསྡུས་ནི། བྷོ༔ སྔོན་ཚེ་སློབ་དཔོན་པདྨ་ཐོད་ཕྲེང་གི། །སྤྱན་སྔར་ཁས་བླངས་བསྟན་སྲུང་དྲག་རྩལ་ཅན། །མ་མོ་ཆེན་མོ་ཤ་ཟ་ཁ་མོ་
220



གསུམ་
༄༅། །ཆེ། །ཧོར་མོ་སྤུན་དགུ་ཀླུ་བཙན་གདུག་པའི་དཔུང་། །འཁོར་བཅས་མ་ལུས་ཐོགས་མེད་ད་ཚུར་བྱོན། །ཉམས་པ་བསྒྲལ་བའི་ཤ་ཁྲག་རུས་པའི་ཚོགས། །ཞིང་ཆེན་གསར་རྙིང་མགོ་རློན་རོ་སྐུའི་རྒྱན། །རྐང་
གླིང་ཐོད་རྔ་ཙིཏྟ་ཀླད་ཞག་མཁྲིས། །ཤ་ཚིལ་གསུར་ཆེན་ཁྲག་ཆང་གསེར་གཡུའི་སྐྱེམས། །སྨན་དང་རཀྟ་དམར་ཆེན་གཏོར་མའི་ཚོགས། །ས་གཞི་བར་སྣང་ནམ་མཁའི་ཁམས་བཀང་ནས། །ཤ་ཟ་ཧོར་མོ་འཁོར་དང་
བཅས་ལ་འབུལ། །དགྱེས་པར་རོལ་ལ་ཐུགས་དམ་ལེགས་པར་བསྐང་
། །དམ་ཚིག་འགལ་ཉམས་མཐའ་དག་བཟོད་བཞེས་ལ། །བརྩེ་བའི་མ་དང་བྱམས་པའི་སྲིང་བཞིན་དུ། །རྣལ་འབྱོར་བདག་ལ་ལུས་དང་གྲིབ་
ལྟར་འགྲོགས། །ཆོས་དང་སྲིད་ཀྱི་བྱ་བ་གང་བརྩམ་པ། །ལེགས་པའི་ངོ་སོ་དང་བཅས་མྱུར་འགྲུབ་ནས། །བསྟན་དང་འགྲོ་བའི་དོན་ཆེན་སྒྲུབ་པ་ལ། །བར་ཆད་བགེགས་ཀྱི་གཡུལ་ལས་ངེས་རྒྱལ་ནས། །ཚེ་དང་བསོད་
ནམས་དཔལ་དང་འབྱོར་བ་དང་། །ལུང་དང་རྟོགས་པའི་ཡོན་ཏན་འཕེལ་བ་སོགས། །ཡིད་ལ་བསམ་རྒུའི་རེ་འབྲས་མ་ལུས་པ། །འབད་མེད་ལྷུན་གྱིས་འགྲུབ་པའི་སྡོང་གྲོགས་མཛོད། །ཡིད་ལ་བརྣག་པའི་གདུག་ཅན་
༈ དགྲ་བོ་ལ། །ཐན་དང་ལྟས་ངན་ཆོ་འཕྲུལ་སྣ་དགུ་ཐོངས། །རྣམ་རྟོག་འཁྲུགས་པའི་ཕོངས་སྲིའི་འཚུབ་མ་སློངས། །ཚེ་དང་སྲོག་ལ་རྒོལ་ཅིག་མཐུ་ལྡན་མ། །ཤ་ཁྲག་དམར་གྱི་གཏོར་མ་སྐྱེམས་ཕུད་དང་། །དམ་ཉམས་
221



རོལ་བའི་རྡོ་རྗེའི་གསུང་འབུམ།
དགྲ་བོའི་ཤ་ཁྲག་རུས་གསུམ་སོགས། །དོན་སྙིང་དབང་པོ་རྣམ་ལྔའི་ཚོགས་དང་བཅས། །བཞེས་ཤིག་རོལ་ཅིག་བཅོལ་བའི་ཕྲིན་ལས་མཛོད། །༧ ཅེས་པ་འདི་ཡང་རྣམ་དཔྱོད་ཡངས་པ་དགེ་སློང་འཇམ་གོ་ནས་ལྷ་རྫས་ཆེ་ལེགས་
བཅས་བསྐུལ་ངོ་མ་ལྡོག་ཙམ་དུ། ཐ་ཤལ་བ་ཝ་གཱིནྡྲའམ་རོལ་རྡོར་བས་དབེན་གནས་མཁའ་སྤྱོད་གླིང་ནས་ཤར་མར་སུག་ལས་བགྱིས་པའོ། །དགེའོ། ། ཁྲག་ཞག་རྦ་རླབས་འཁྱིལ་བའི་དབུས། །མེ་རླུང་འཁྲིགས་པའི་ཀློང་དཀྱིལ་ནས།
ཤ་ཟ་ཧོར་མོ་མགྱོགས་བྱེད་མ། །ཉམས་པའི་སྲོག་གི་གཤེད་མ་ཆེ། །འཁོར་བཅས་འདིར་བྱོན་བརྟན་པར་བཞུགས། །བསྒྲལ་བའི་ཤ་ཁྲག་རུས་རྐང་ཀླད། །ནཱང་ཁྲོལ་དོན་སྙིང་སྲོག་དབུགས་བཅས། །དམར་གྱི་གཏོར་
མ་སྐྱེམས་ཕུད་སོགས། །འབུལ་ལོ་མཆོད་དོ་དགྱེས་པར་རོལ། །སྔགས་འཆང་བདག་ཅག་འཁོར་ནོར་བཅས། །སྲུང་སྐྱོབ་བྱ་ར་མི་གཡེལ་བར། །བཅོལ་བའི་འཕྲིན་ལས་འགྲུབ་པར་མཛོད། །༧ ཅེས་པ་འདི་ཡང་མཉམ་
ལས་པའི་སྲུང་གསོལ་བྱེད་སྐབས་སུ་མགོན་ཁང་ལས་རོལ་རྡོར་བས་སུག་ལས་བགྱིས་པའོ། །མངྒ་ལཾ། ༈ བྷོ༔ སློབ་དཔོན་པདྨའི་བཀའ་ཉན་མ། །གསང་སྔགས་སྲུང་བའི་གཉེར་ཁ་མོ། །ཤ་ཟ་ཧོར་མོ་འཁོར་ཚོགས་བཅས། །འདིར་
བྱོན་མཉེས་པའི་གདན་ལ་བཞུགས། །དངོས་ཡིད་ཏིང་འཛིན་ལས་བྱུང་བའི། །བསང་གསུར་གཏོར་མ་སྐྱེམས་ཀྱིས་མཆོད། །རྣལ་འབྱོར་ཡོན་མཆོད་མི་ནོར་སྲུངས། །བརྣག་པའི་དགྲ་བོ་རྡུལ་དུ་རློགས། །གང་བཅོལ་
222



ང་
བཞི་
ཀ༄༅། །འཕྲིན་ལས་མ་གཡེལ་བར། །སྒྲུབ་པའི་སྡོང་གྲོགས་དམ་པ་མཛོད། །༧ ཅེས་པ་འདི་ཡང་གྲངས་བསོགས་ཀྱི་ཆེད་དུ་རོལ་རྡོར་བས་བསམ་གཏན་འཕེལ་རྒྱས་གླིང་གི་མགོན་ཁང་ལས་ཤར་མར་སུག་ལས་བགྱིས་པའོ། །དགེའོ། །
རིག་འཛིན་པདྨའི་བཀའ་སྡོད་མཆོག །ཤ་ཟ་ཧོར་མོ་འཁོར་དང་བཅས། །གསོལ་མཆོད་ཐུགས་དམ་དགྱེས་པར་བསྐང་། །རྣལ་འབྱོར་བཅོལ་བའི་འཕྲིན་ལས་སྒྲུབས། །༧ ཞེས་པ་འདི་ཡང་བསམ་གཏན་འཕེལ་རྒྱས་
གླིང་གི་མགོན་ཁང་ལས་རོལ་རྡོར་བས་སོ། ། ༈ བྷྱ༔ རིག་འཛིན་སྔགས་ཀྱི་སྲུང་མ་ཆེ། །མྱུར་མགྱོགས་ཤ་ཟ་ཧོར་མོ་ནི། །འཁོར་བཅས་འདིར་བྱོན་དགྱེས་པར་བཞུགས། །ཕྱི་ནང་གསང་བའི་མཆོད་སྤྲིན་འབུལ། །རྣལ་འབྱོར་
འགལ་རྐྱེན་བར་ཆད་སོལ། །མཐུན་རྐྱེན་ཆོས་སྲིད་རྒྱས་པརམཛོད། །༧ ཅེས་པ་འདི་ཡང་བསམ་གཏན་འཕེལ་རྒྱས་གླིང་ནས་ཝ་གཱིནྡྲའམ་རོལ་རྡོར་བས་སུག་ལས་བགྱིས་པའོ། ། ༈ བྷོ༔ ཤ་ཟ་ཧོར་མོ་འཁོར་བཅས་ལ། །ཉམས་པའི་ཤ་
ཁྲག་རུས་པའི་ཚོགས། །དམ་རྫས་སྨན་རཀ་གཏོར་སྐྱེམས་འབུལ། །བཞེས་ལ་དགྲ་བགེགས་དཔུང་བཅས་ཐུལ། །བདག་ཅག་དཔོན་སློབ་འཁོར་བཅས་སྲུངས། །ཚེ་བསོད་དཔལ་འབྱོར་རྒྱས་པར་མཛོད། །༧ ཅེས་པ་
འདི་ཡང་བཤད་སྒྲུབ་དར་རྒྱས་གླིང་ནས་ཝ་གཱིནྡྲའམ་པདྨ་རིག་འཛིན་ནས་སོར་རྩེས་འདུ་བྱེད་བགྱིས་པ་དགེ ། ༈ བྷོ༔ དབྱིངས་ཀྱི་རྗེ་མོའི་ཐུགས་ཀློང་ལས། །ཤ་ཟ་ཧོར་མོའི་སྐུ་སྤྲུལ་བ། །འཁོར་བཅས་བསང་གསུར་གཏོར་སྐྱེམས་
223
པོད།



1
རོལ་བའི་རྡོ་རྗེའི་གསུང་འབུམ།
ཀྱིས། །གསོལ་མཆོད་བསྟོད་དོ་མངའ་གསོལ་ལོ། །རྣལ་འབྱོར་ཡོན་མཆོད་འཁོར་བཅས་ཀྱི། །ཚེ་བསོད་སྲོག་ལུས་དབང་རླུང་རྟ། །ཆོས་སྲིད་ལུང་རྟོགས་ཡར་ཟླ་ལྟར། །འཕེལ་ཞིང་རྒྱས་པའི་འཕྲིན་ལས་མཛོད། །
ཅེས་པ་འདི་ཡང་བསམ་གཏན་འཕེལ་རྒྱས་གླིང་གི་མགོན་ཁང་ལས་ཝ་གཱིནྡྲའམ་རོལ་རྡོར་པས་བྲིས་པ་དགེ ། ༈ བྷོ ཤ་ཟ་ཧོར་མོ་འཁོར་བཅས་ལ། །བསྟན་བསྐང་མཆོད་སྤྲིན་རྒྱ་མཚོའི་ཚོགས། །འབུལ་ལོ་རྣལ་འབྱོར་འདོད་པའི་དོན། །
གང་བཅོལ་འཕྲིན་ལས་གཡེལ་མེད་མཛོད། །༧ ཅེས་པ་འདི་ཡང་རོལ་རྡོར་བས་སུག་ལས་བགྱིས་པའོ། །དགེའོ། ། ༈ བྷོ རྡོ་རྗེ་ཕག་མོའི་ཐུགས་སྲོག་ལས། །སྙིགས་དུས་གསང་ཆེན་བསྟན་སྲུང་ཕྱིར། །ཤ་ཟ་ཧོར་མོ་མཐུ་རྩལ་
ཅན། །ཡོངས་ཤར་སྤྲུལ་འཁོར་རྒྱ་མཚོར་བཅས། །འདིར་བྱོན་མཆོད་སྤྲིན་རྒྱ་མཚོ་འབུལ། །རྣལ་འབྱོར་འདོད་དོན་ལྷུན་འགྲུབ་མཛོད། །༧ ཅེས་པ་འདི་ཡང་རྨོངས་པ་རོལ་རྡོར་པས་སུག་ལས་བགྱིས་པ་དགེ ། ༈ བྷོ མི་འགྱུར་
# བདེ་བ་ཆེན་པོའི་ཕོ་བྲང་ནས། །ཤ་ཟ་ཧོར་མོ་མྱུར་མགྱོགས་མཐུ་རྩལ་ཅན། །འཁོར་བཅས་རྫུ་འཕྲུལ་ཤུགས་ཀྱིས་སྐད་ཅིག་ལ། །འདིར་བྱོན་མཆོད་པའི་བྱེ་བྲག་མཐའ་ཡས་པས། །ལེགས་པར་མཆོད་དོ་ཐུགས་དམ་
དགྱེས་སྐོང་ལ། །ཕྱོགས་བཅུའི་ཞིང་ནས་ཆོས་དང་སྲིད་ཀྱི་དཔལ། །ཟས་གོས་ནོར་འབྲུ་དཔལ་འབྱོར་ལོངས་སྤྱོད་ཀུན། །ཁུ་ཡེ་འདིར་ཤོག་འདིར་འདུས་གཡང་དུ་ཁུག །སྲིད་ཞིའི་ཕྱུ་གཡང་མ་ལུས་ཆར་ལྟར་ཕོབས།
224



་
༈
ལྟ་
༄༅། ། །ཕུན་ཚོགས་དཔལ་གྱིས་མཛེས་པའི་འཕྲིན་ལས་མཛོད། །༧ ཅེས་པ་འདི་ཡང་བསམ་འཕེལ་གླིང་གི་ཧོར་མཆོད་གསོལ་མཆོད་ཁང་ནས་གཞན་ངོར། རོལ་རྡོར་བས་སུག་ལས་བགྱིས་པ་དགེ །སརྦ་མངྒ་ལཾ། ༈ བྷོ༔ བདེ་སྟོང་ཏིང་
འཛིན་རོལ་བ་ལས། །བྱུང་བ་ཕྱི་ནང་མཆོད་པའི་སྤྲིན། །གནམ་ས་བར་སྣང་ཀུན་བཀང་ནས། །དུར་ཁྲོད་བདག་མོ་མཁའ་འགྲོའི་གཙོ། །ཤ་ཟ་ཧོར་མོའི་ཐུགས་དམ་བསྐང་། །སྤྲུལ་འཁོར་རྒྱ་མཚོའི་ཐུགས་དམ་བསྐང་། །
ཉམས་ཆག་ཀུན་བཤགས་འགལ་རྐྱེན་སོལ། །མཐུན་རྐྱེན་ཡིད་བཞིན་འགྲུབ་པར་མཛོད། །༧ ཅེས་པ་འདི་ཡང་གྲངས་བསོགས་ཀྱི་ཆེད་དུ་ལྷ་འདུན་པ་ངག་དབང་བསྟན་འཛིན་གྱི་བཞེད་པ་སྐོངས་ཕྱིར། རྨོངས་པ་ཝ་གཱིནྡྲའམ་རོལ་རྡོར་བས་སོ།
།སརྦ་མངྒལཾ། ༈ བྷོ༔ མཁའ་འགྲོ་ཤ་ཟ་ཧོར་མོ་འཁོར་བཅས་ལ། །བདེ་ཆེན་ཡེ་ཤེས་མཆོག་གི་རོལ་བ་ལས། །ཕྱི་ནང་གསང་བ་ཡང་གསང་བླ་མེད་ཀྱི། །མཐུན་རྫས་འདོད་དགུའི་མཆོད་སྤྲིན་བསམ་ཡས་པས། །ས་དང་
བར་སྣང་ནམ་མཁའི་ཁམས་བཀང་ནས། །གསོལ་ལོ་མཆོད་དོ་ཐུགས་དམ་དགྱེས་བསྐོང་ལ། །འཁྲུལ་རྟོག་ཉེས་འགལ་ཇི་སྙེད་བཟོད་པར་བཞེས། །མ་ལྟར་བརྩེ་བའི་ཐུགས་ཀྱིས་ཉེར་དགོངས་ནས། །བདག་ཅག་
དཔོན་སློབ་རྒྱུ་སྦྱོར་སྦྱིན་བདག་གི། །མི་མཐུན་ཉེས་ཚོགས་མཐའ་དག་དབྱིངས་སུ་སོལ། །ཆོས་སྲིད་བསམ་དགུའི་རེ་འབྲས་མ་ལུས་པ། །ལྷུན་གྱིས་འགྲུབ་པའི་སྡོང་གྲོགས་གཡེལ་མེད་མཛོད། །༧ ཅེས་མཁའ་འགྲོ་ཤ་ཟ་
225
པོད།



རོལ་བའི་རྡོ་རྗེའི་གསུང་འབུམ།
ཧོར་མོའི་བསྐང་བསྡུས་འདི་ཡང་གྲངས་བསོགས་ཉེ་བར་མཁོ་ཕྱིར། གྱི་ན་བ་བསྟན་པ་དར་རྒྱས་སམ་པདྨ་དགྱེས་པས་གང་ཤར་འཕྲལ་དུ་ཤར་མར་བྲིས་པ་དགེ །མངྒལཾ། ༈ བྷོ སློབ་དཔོན་པདྨ་ཐོད་ཕྲེང་གི། །བཀའ་ཉན་མ་མོ་མཁའ་འགྲོའི་
གཙོ། །ཤ་ཟ་ཧོར་མོ་འཁོར་བཅས་ལ། །དགྱེས་བྱེད་མཆོད་པའི་སྤྲིན་སྣ་ཚོགས། །དྲག་པོའི་མཆོད་ཡོན་ཞབས་བསིལ་དང་། །ཉེར་སྤྱོད་རོལ་མོ་འདོད་ལྔའི་དཔལ། །བཀྲ་ཤིས་རྫས་རྟགས་རྒྱལ་སྲིད་སོགས། །རི་གླིང་
རོལ་མཚོ་ཉི་ཟླ་སྐར། །སྣོད་བཅུད་མཁོ་དགུའི་དཔལ་འབྱོར་དང་། །གོ་མཚོན་སྤྱན་གཟིགས་བསམ་མི་ཁྱབ། །སྨན་རཀ་གཏོར་མ་ཛ་གདུ་ཕུད། །ཉམས་པ་བསྒྲལ་བའི་ཤ་ཁྲག་རུས། །རི་ལྟར་སྤུངས་ཤིང་མཚོ་ལྟར་
འཁྱིལ། །ནམ་མཁའི་ཁམས་ཀུན་ཡོངས་ཁྱབ་འདིས། །སྐུ་གསུང་ཐུགས་ལ་མཉེས་མཆོད་འབུལ། །བཞེས་ལ་བདག་ཅག་མི་ནོར་ཀུན། །བརྩེ་ལྡན་མ་ཡིས་བུ་བཞིན་སྐྱོངས། །འགལ་རྐྱེན་སོལ་ལ་མཐུན་རྐྱེན་སྒྲུབས། །
ཙྪཱ | ཁ་སྨྲས་གླེང་རྩོད་ཞི་བ་དང་། །ཟས་ནོར་ལོངས་སྤྱོད་ཆར་ལྟར་ཕོབ། །ཁམས་གསུམ་སྣང་བ་དབང་དུ་བསྡུས། །སྡང་བྱེད་དགྲ་བགེགས་བྱད་མ་ཀུན། །དྲག་པོའི་ལས་ཀྱིས་ཚར་ཆོད་ལ། །ཐུབ་བསྟན་ཡུན་དུ་གནས་པ་
དང༌། །མི་ཉམས་དབྱར་གྱི་མཚོ་བཞིན་དུ། །འཕེལ་ཞིང་རྒྱས་པའི་སྡོང་གྲོགས་མཛོད། །༧ ཅེས་པའི་ཤ་ཟ་ཧོར་མོའི་བསྐང་བསྡུས་འདི་ཡང་དད་དམ་དགེ་བ་ལྷ་སྲས་ངོར། གྱི་ན་བ་བྱམས་པ་ཆོས་དཔལ་ལམ་རོལ་རྡོར་བས་འཕྲལ་དུ་གང་ཤར་
226



དྲུག་
༡ ༄༅། །བྲིས་པའོ། །དགེའོ། ། ༈ བྷོ རྒྱལ་དབང་པདྨའི་བཀའ་ཉན་མཐུ་མོ་ཆེ། །ཤ་ཟ་ཧོར་མོ་མོ་རྒྱུད་དྲེགས་པའི་ཚོགས། །འདིར་བྱོན་རང་རང་མཉེས་པའི་གདན་ལ་བཞུགས། །བསྒྲལ་བའི་ཤ་རུས་ཁྲག་ཆང་མཆོད་
པར་བཞེས། །མི་འདོད་གདུག་པའི་རྐྱེན་ཚོགས་དབྱིངས་སུ་སོལ། །རྣམ་དཀར་ཆོས་སྲིད་བྱ་བ་སྒྲུབ་པ་ལ། །འཕྲལ་ཡུན་ཀུན་ཏུ་དགེ་ཞིང་མཐུན་པའི་རྐྱེན། །ཅི་བསམ་ལྷུན་གྱིས་འགྲུབ་པའི་སྡོང་གྲོགས་མཛོད། །༧ ཅེས་
པ་འདི་ཡང་དམ་གཙང་དགེ་མ་སྟོང་གསལ་མཚོའི་ངོར། གྱི་ན་བ་ཝ་གཱིནྡྲའམ་པདྨ་རིག་འཛིན་རྡོ་རྗེས་བྲིས་པའོ། །དགེའོ། ། ༈ དམ་ལྡན་བུ་ལྟར་སྐྱོང་བའི་མཁའ་འགྲོའི་གཙོ། །དམ་ཉམས་སྲོག་དབུགས་སྡུད་པའི་འཁོར་ཚོགས་
བཅས། །དམ་ཚིགས་ལྡན་པའི་གནས་འདིར་གཤེགས་སུ་གསོལ། །དམ་ཆོས་བསྟན་པ་སྐྱོང་ཕྱིར་དགྱེས་པར་བཞུགས། །དུམ་རྫས་རྒྱན་གྱི་མཆོད་གཏོར་རྒྱ་མཚོ་བཞེས། །དམ་ལོག་དགྲ་འདྲེའི་སྙིང་ཁྲག་རྔམ་པར་
རོལ། །དམ་བཅས་བཞིན་དུ་མངོན་སྤྱོད་འཕྲིན་ལས་སྒྲུབས། །དམ་ཅན་མ་མོ་ཆེན་མོ་འཁོར་བཅས་ལ། །དམ་པ་སྡེ་འབངས་དང་བཅས་གཉེར་དུ་གཏད། །དམ་ལས་མ་འདའ་བཅོལ་བའི་འཕྲིན་ལས་མཛོད། །༧ ཅེས་
#་ |པ་འདི་ཡང་བཙུན་མ་ངག་དབང་སྒྲོལ་མའི་བཞེད་ངོར། རྨོངས་པ་ཝ་གཱིནྡྲའམ་རོལ་རྡོར་བས་གང་ཤར་ཤར་མར་སུག་ལས་བགྱིས་པ་དགེ་ལེགས་འཕེལ། སརྦ་མངྒ་ལཾ། ༈ བྷོ མཁའ་འགྲོའི་རྒྱལ་མོ་མྱུར་མགྱོགས་རྩལ་ཤུགས་ཅན། །ཉམས་པའི་
227



རོལ་བའི་རྡོ་རྗེའི་གསུང་འབུམ།
ཚེ་སྲོག་ལེན་པའི་བླ་རྐུན་མོ། །གདུག་པའི་འཁོར་ཚོགས་དང་བཅས་འདིར་བྱོན་ལ། །རྣལ་འབྱོར་བདག་གི་བསྟན་པ་སྲུང་ཕྱིར་བཞུགས། །མཉེས་བྱེད་དྲག་པོའི་མཆོད་པའི་བྱེ་བྲག་ཚོགས། །བསྒྲལ་བའི་ཤ་ཁྲག་རུས་
གསུམ་དོན་སྙིང་བཅས། །རི་ལྟར་སྤུངས་ཞིང་མཚོ་ལྟར་འཁྱིལ་བ་འདིས། །ཤ་ཟ་ཧོར་མོ་འཁོར་བཅས་ཐུགས་དམ་བསྐང་། །མི་འདོད་མཚན་ལྟས་ངན་པ་དབྱིངས་སུ་བཟློག །གདུག་ཅན་དགྲ་དཔུང་མ་ལུས་ཐལ་བར་
རློགས། །ཆོས་སྲིད་ལེགས་ཚོགས་ཡར་ཟླ་བཞིན་དུ་སྤེལ། །བཅོལ་བའི་ལས་རྣམས་མྱུར་ཏུ་འགྲུབ་པར་མཛོད། །༧ ཅེས་པ་འདི་ཡང་དམ་གཙང་བཙུན་མ་མཆོག་ལྡན་གྱི་མོས་ངོར། གྱི་ན་བ་ཝ་གཱིནྡྲའམ་རོལ་རྡོར་བས་མགྱོགས་པར་སུག་
རིས་སུ་བཏབ་པ་དགེ །སརྦ་མངྒ་ལཾ། ༈ བྷོ དཔལ་ལྡན་རྡོ་རྗེ་ཕག་མོ་ཡི། །ཡེ་ཤེས་རོལ་བ་བསྟན་སྲུང་ཚུལ། །དུར་ཁྲོད་བདག་མོ་ཤ་ཟའི་གཙོ། །མྱུར་མགྱོགས་ཤ་ཟ་ཧོར་མོ་ལ། །སྐུ་གསུང་ཐུགས་མཆོག་མཉེས་པའི་རྫས། །
བདག་འཛིན་དགྲ་བགེགས་དཔུང་ཚོགས་བཅས། །ཡེ་ཤེས་མཚོན་ཆ་འབར་བས་བསྒྲལ། །དུག་གསུམ་ཤ་ཁྲག་རུས་གསུམ་འབུལ། །ཆོས་ཉིད་ངང་དུ་དགྱེས་དགུར་རོལ། །ཟབ་གསང་ཆོས་ཀྱི་བསྟན་པ་སྲུངས། །རྣལ་
འབྱོར་བྱང་ཆུབ་མཐུན་རྐྱེན་སྒྲུབས། །སྐུ་གསུམ་རང་ཞལ་མཐོང་བར་མཛོད། །༧ ཅེས་པ་འདི་ཡང་དད་ལྡན་དགེ་མ་ཡོན་ཏན་མཚོའི་ངོར། འདུ་གསུམ་པ་པདྨ་རིག་འཛིན་ནམ་རོལ་རྡོར་བས་ཤར་མར་བྲིས་པ་དགེ །མངྒ་ལཾ། ༈ བྷོ༔ ཟབ་
228



བདུན་
ཀ ༄༅། ། གསང་སྔགས་ཀྱི་བཀའ་སྲུང་ཆེ། །ཤ་ཟ་ཧོར་མོ་འཁོར་བཅས་ལ། །དམ་རྫས་འདོད་ལྔའི་དཔལ་འཛིན་པའི། །དམར་གྱི་གཏོར་མ་རྒྱན་ལྡན་འབུལ། །རྣམ་མང་དྲག་པོའི་སྤྱན་གཟིགས་འབུལ། །ཛ་གད་ཁྲག་
ཆང་བཏུང་བ་འབུལ། །ཤ་ཆེན་གསུར་གྱི་མཆོད་པ་འབུལ། །གསོལ་ལོ་མཆོད་དོ་མཐུ་མོ་ཆེ། །བྱང་ཆུབ་སྒྲུབ་པའི་འགལ་རྐྱེན་སོལ། །ཚེ་དཔལ་བསོད་ནམས་ལུང་རྟོགས་བསྟན། །ཡང་ངོའི་ཟླ་དང་དབྱར་མཚོ་བཞིན།
གོང་ནས་གོང་འཕེལ་འཕྲིན་ལས་མཛོད། །༧ ཅེས་པ་འདི་ཡང་དད་དམ་ལྡན་པའི་ཇོ་མོ་ཀུན་བཟང་སྒྲོལ་མའི་ངོར། ཐ་ཤལ་པ་ཨོ་རྒྱན་ཆོས་ཉིད་དམ་རོལ་རྡོར་བས་ཤར་མར་བྲིས་པའོ། །དགེའོ། ། ༈ བྷོ༔ མ་ཅིག་ཀུན་ཏུ་བཟང་མོའི་ཐུགས། །
མ་གཡོས་ཡེ་ཤེས་སྒྱུ་མའི་འཕྲུལ །མ་མོ་ཤ་ཟ་ཧོར་མོ་ནི། །མ་ལུས་འཁོར་བཅས་ད་ཚུལ་བྱོན། །མ་རིག་འཁྲུལ་པའི་དགྲ་དང་བགེགས། །མ་ལུས་བསྒྲལ་བའི་ཤ་ཁྲག་རུས། །མ་མོ་ཆེན་མོར་མཉེས་མཆོད་འབུལ། །མ་
གཡེལ་མངོན་སྤྱོད་འཕྲིན་ལས་བསྒྲུབ། །མ་ལྟར་བརྩེ་བའི་བདག་ཉིད་མ། །མ་གཡེལ་རྣལ་འབྱོར་བསྟན་པ་སྲུངས། །མ་བཅོས་རིག་པའི་རང་ཞལ་མཆོག །མ་ནོར་མཐོང་བའི་འཕྲིན་ལས་མཛོད། །༧ ཅེས་པ་འདི་ཡང་
དད་དམ་དགེ་བ་བཙུན་མ་གང་ཤར་མཚོའི་ངོར། རྨོངས་པ་འདུ་གསུམ་པ་རོལ་རྡོར་པའམ་ཨོ་རྒྱན་ཆོས་ཉིད་རང་གྲོལ་གྱིས་ཤར་མར་བྲིས་པའོ། །དགེའོ། ། ༈ བྷོ༔ ཨོ་རྒྱན་པདྨའི་བཀའ་ཉན་མ། །གསང་སྔགས་བསྟན་པའི་བྱ་ར་མ། །མངོན་
229



རོལ་བའི་རྡོ་རྗེའི་གསུང་འབུམ།
སྤྱོད་ལས་ལ་དབང་བསྒྱུར་མ། །སྡང་བྱེད་དགྲ་བགེགས་འདུལ་མཛད་མ། །དོ་ནུབ་སྒྲུབ་པའི་གནས་འདིར་བྱོན། །ཟབ་གསང་བསྟན་པ་སྲུང་ཕྱིར་བཞུགས། །རབ་འཇིགས་དྲག་པོའི་མཆོད་པའི་སྤྲིན། །བྷནྡྷ་འབར་
བའི་ཞལ་སྣོད་དུ། །ཤ་རུས་ནང་ཁྲོལ་རི་ལྟར་སྤུངས། །ཁྲག་མཁྲིས་ཀླད་ཞག་མཚོ་ལྟར་འཁྱིལ། །ཚིལ་ཆེན་གསུར་དུད་སྤྲིན་ལྟར་གཏིབས། །རྐང་གླིང་ཐོད་རྔ་འབྲུག་ལྟར་ལྡིར། །དམར་ཆེན་གཏོར་མ་གྲི་རྒོད་སྙིང་།
དྲག་པོའི་སྤྱན་གཟིགས་བསམ་མི་ཁྱབ། །མཾ་ས་བྱང་སེམས་རཀྟ་དང་། །ཛ་གད་དཔའ་བོའི་མཆོད་པ་འབུལ། །བསྐང་ངོ་བཤགས་སོ་བཅོལ་བའི་ལས། །རྣལ་འབྱོར་དཔོན་སློབ་འཁོར་བཅས་ལ། །མ་སྲིང་ཇི་བཞིན་
བརྩེ་དུངས་ཀྱིས། །ལུས་དང་གྲིབ་མ་ལྟར་དུ་འགྲོགས། །ཉིན་གྱི་དུས་སུ་བྱ་ར་དང་། །མཚན་གྱི་དུས་སུ་མེལ་ཚེ་མཛོད། །དགྲ་བགེགས་བྱད་མ་རྦོད་གཏོང་སོགས། །ཉེས་བྱེད་གདུག་ཅན་སྟེང་དུ་བསྒྱུར། །སྲིད་ན་ཆེ་རྒུ་
ཙྪཱ མ་ལུས་པ། །མོས་པ་རྣམ་བཞིས་དབང་དུ་བསྡུས། །ལྷ་རྫས་འཁོ་དགུའི་ཡོ་བྱད་དང་། །ཟས་ནོར་ལོངས་སྤྱོད་ཆར་ལྟར་ཕོབས། །གྲུབ་མཆོག་ནཱ་རོའི་ཟབ་གསང་བཅུད། །རྣལ་འབྱོར་གསང་མཐའི་བསྟན་པ་སྤེལ། །
མཆོག་གསུམ་དབུ་འཕང་དགུང་དུ་བསྟོད། །ལུང་རྟོགས་བསྟན་པའི་རྒྱལ་མཚན་ཚུགས། །བསྟན་ལ་བསམ་སྦྱོར་ལོག་འཆང་བའི། །བརྣག་པའི་དགྲ་བོ་མ་ཟད་པར། །དྲག་ཤུལ་སྟོབས་ཀྱིས་ཚར་བཅད་ནས། །མིང་
230



J1
བརྒྱད་
༄༅། །བརྡའི་ལྷག་མ་མེད་པར་མཛོད། །ནམ་ཞིག་དུས་ལ་བབ་པའི་ཚེ། །མཁའ་སྤྱོད་ཞིང་དུ་ལམ་འདྲེན་མཛོད། །དམ་ལས་མ་འདའ་དམ་ལྡན་མ། །བཅོལ་བའི་འཕྲིན་ལས་འགྲུབ་པར་མཛོད། །༧ ཅེས་པ་འདི་ཡང་
དད་དམ་འགྱུར་མེད་ཇོ་བཙུན་རིག་གསལ་མཚོའི་ངོར། རྨོངས་པ་འདུ་གསུམ་པ་རོལ་རྡོར་བའམ་ཨོ་རྒྱན་ཆོས་ཉིད་ཀྱིས་སུག་པས་བགྱིས་པའོ། །དགེའོ། ། ༈ བྷྱོ༔ དུག་མཚོ་ཁོལ་མའི་ཀློང་དཀྱིལ་ནས། །མྱུར་མགྱོགས་ཤ་ཟ་ཧོར་མོ་ནི། །མི་
སྲུན་གདུག་པའི་འཁོར་ཚོགས་བཅས། །སྐད་ཅིག་ཉིད་ལ་གནས་འདིར་བྱོན། །ཉམས་བདུན་ཞིང་བཅུའི་དགྲ་བོ་ཡི། །ཤ་ཁྲག་གཏོར་མ་བསང་གསུར་སྐྱེམས། །མཆོད་སྤྲིན་རྒྱ་མཚོ་འདི་བཞེས་ལ། །མཁའ་སྤྱོད་གླིང་གི་
བསྟན་པ་སྲུངས། །རྣལ་འབྱོར་དཔོན་སློབ་ཡོན་མཆོད་ཀུན། །བཅོལ་ལོ་གཏད་དོ་མཐུ་རྩལ་ཅན། །ཉིན་མཚན་དུས་དྲུག་མི་གཡེལ་ཞིང་། །མགོན་སྐྱབས་དཔུང་གཉེན་དམ་པ་མཛོད། །གདུགས་ཅན་དགྲ་དཔུང་ཐལ་
བར་རློགས། །མཐུན་རྐྱེན་ཆོས་སྲིད་ལེགས་ཚོགས་སྤེལ། །མདོར་ན་ཇི་ལྟར་བཅོལ་བའི་དོན། །གེགས་མེད་འགྲུབ་པའི་སྡོང་གྲོགས་མཛོད། །༧ ཅེས་པ་འདི་ཡང་མཁའ་སྤྱོད་གླིང་གི་འདུས་སྤྱི་ལ་ཉེར་མཁོའི་ཆེད་དུ། རྨོངས་རྟུལ་འདུ་
ལྟ་ གསུམ་པ་ཝ་གཱིནྡྲའམ་རོལ་རྡོར་བས་མྱུར་བར་སུག་ལས་བགྱིས་པ་དགེ །སརྦ་མངྒལཾ། ༈ བྷོ༔ དུག་ཁྲག་རྦ་རླབས་འཁྲུགས་པའི་ནང་། །མེ་རླུང་འཚུབ་མ་འཁྱིལ་བའི་དབུས། །མྱུར་མགྱོགས་མཐུ་རྩལ་ལྡན་པའི་ལྷ། །ཤ་ཟ་ཧོར་མོ་ཁ་
231



རོལ་བའི་རྡོ་རྗེའི་གསུང་འབུམ།
མོ་ཆེ། །ཅིབས་སུ་རི་སྤྱང་སྔོན་མོ་ཞོན། །ཕྱག་གཉིས་རལ་གྲི་ཁུག་པ་བསྣམས། །སྤྱན་གསུམ་ནམ་མཁའི་མཐོངས་ལ་གཟིགས། །མཆེ་བཞི་སྡང་བའི་དགྲ་ལ་གཙིགས། །དར་བེར་ཞིང་ཆེན་སྐུ་ལ་གསོལ། །གློག་ལྟར་
མྱུར་བའི་རྫུ་འཕྲུལ་ཅན། །འཁོར་བཅས་འདིར་བྱོན་དགྱེས་པར་བཞུགས། །མཐུན་རྫ་ས་དམར་གྱི་གཏོར་མ་དང་། །ཤ་སྣ་སྟོང་དང་ཁྲག་སྣ་སྟོང་། །ཉམས་པའི་གློ་སྙིང་དབང་པོ་ལྔ། །སྨན་དང་རཀྟ་སྐྱེམས་ཀྱི་ཕུད། །ཤ་
ཆེན་གསུར་གྱི་དུད་པ་སོགས། །མཉམ་བྱེད་མཆོད་སྤྲིན་མཐའ་ཡས་པས། །གསོལ་ལོ་མཆོད་དོ་དགྱེས་པར་རོལ། །ཐུགས་དམ་བསྐང་ལ་ཉམས་ཆག་བཤགས། །ཕྱི་ནང་གསང་བའི་བར་ཆད་བཟློག །མཐུན་རྐྱེན་ཆོས་
དང་སྲིད་ཀྱི་དཔལ། །ཡིད་ལ་བསམ་དགུ་མ་ལུས་པ། །རྩོལ་མེད་ལྷུན་གྱིས་འགྲུབ་པ་ཡི། །སྡོང་གྲོགས་གཡེལ་བ་མེད་པར་མཛོད། །ཕྱོགས་མཚམས་སྟེང་འོག་ཐམས་ཅད་ཀྱི། །གནོད་པར་བྱེད་པའི་དགྲ་བགེགས་
ཀུན། །སྐད་ཅིག་ཉིད་ལ་རྡུལ་བཞིན་རློགས། །བཅོལ་བའི་ལས་ཀུན་མྱུར་ཏུ་བསྒྲུབས། །སངས་རྒྱས་བསྟན་སྲུང་བསྟན་འཛིན་སྐྱོང་། །དགོན་གནས་དགེ་འདུན་བསྲུང་བྱར་བཅས། །སྲུང་མ་ཁྱོད་ལ་གཉེར་དུ་གཏད།
བཤད་སྒྲུབ་བསྟན་པ་རྒྱས་པར་མཛོད། །༧ ཅེས་པ་འདི་ཡང་དད་ལྡན་བཙུན་མ་རང་གྲོལ་མཚོ་ནས་བསྐུལ་ཕྱིར། གྱི་ན་བ་རོལ་རྡོར་པས་སོ། །དགེའོ། ། ༈ བྷོ སློབ་དཔོན་པདྨ་ཐོད་ཕྲེང་གི། །བཀའ་དམ་ཐ་ཚིག་ལ་གནས་པའི།
132



ཀ༄༅། །མཁའ་འགྲོའི་རྒྱལ་མོ་མཐུ་རྩལ་ཅན། །མ་མོའི་གཙོ་མོ་རྫུ་འཕྲུལ་ཅན། །ཐན་དང་ལྟས་ངན་ཡོངས་ཀྱི་བདག །གློག་ལྟར་མྱུར་བའི་ལས་མཛད་མ། །ཤ་ཟ་ཧོར་མོ་དྲག་ཤུལ་ཅན། །འབོད་པའི་གནས་འདིར་ད་
ཚུར་བྱོན། །དངོས་བཤམས་ཡིད་ལས་བྱུང་བ་ཡི། །བསང་གསུར་གཏོར་མ་སྐྱེམས་ཕུད་དང་། །མཐུན་རྫས་སྤྱན་གཟིགས་མཆོད་པའི་སྤྲིན། །དཔག་ཡས་ནམ་མཁའི་ཁམས་གང་འདིས། །ཤ་ཟ་ཧོར་མོའི་ཐུགས་དམ་
བསྐང་། །ཀླུ་ཡི་བུ་མོའི་ཐུགས་དམ་བསྐང་། །བཙན་གྱི་བུ་མོའི་ཐུགས་དམ་བསྐང་། །ཧོར་མོ་སྤུན་དགུའི་ཐུགས་དམ་བསྐང་། །སྤྲུལ་བ་ཡང་སྤྲུལ་ཐུགས་དམ་བསྐང་། །མ་བདུད་འབུམ་གྱི་ཐུགས་དམ་བསྐང་། །བཀའ་
ཉན་བྲག་གཡོག་ཐུགས་དམ་བསྐང་། །འཁོར་ཚོགས་རྒྱ་མཚོའི་ཐུགས་དམ་བསྐང་། །ཐུགས་དམ་བསྐང་ལ་ཉམས་ཆག་བཤགས། །མི་འདོད་ཉེར་འཚེ་ཐམས་ཅད་བཟློག །སྡང་བའི་དགྲ་བོ་དཔུང་བཅས་ཐུལ། །གནོད་
པའི་བགེགས་ཚོགས་ཐལ་བར་རློགས། །དཀོན་མཆོག་དབུ་འཕང་དགུང་དུ་བསྟོད། །དཔལ་ལྡན་བླ་མའི་སྐུ་ཚེ་དང་། །མཛད་པ་འཕྲིན་ལས་ཡུན་དུ་སྤེལ། །བཤད་སྒྲུབ་བསྟན་པ་རྒྱས་པར་མཛོད། །བདག་ཅག་མི་ནོར་
_ཤ་ འཁོར་བཅས་སྲུངས། །ཟས་ནོར་འདོད་དགུའི་དཔལ་གཡང་སྩོལ། །མངའ་ཐང་སྙན་གྲགས་རྒྱས་པ་དང་། །ཁ་རྗེ་ཀླུང་རྟ་དར་བར་མཛོད། །དལ་བའི་དུས་སུ་གསོལ་ཞིང་མཆོད། །དགོས་པའི་དུས་སུ་བཅོལ་བའི་
དགུ་
233



རོལ་བའི་རྡོ་རྗེའི་གསུང་འབུམ།
ལས། །ཐོགས་པ་མེད་པར་བསྒྲུབ་པ་ལ། །མ་གཡེལ་མ་མོ་མཐུ་མོ་ཆེ། །མདོར་ན་ཆོས་དང་སྲིད་ཀྱི་དོན། །གང་བརྩམ་བྱ་བ་མ་ལུས་པ། །འབད་མེད་ལྷུན་གྱིས་མྱུར་འགྲུབ་ནས། །རྟག་ཏུ་སྡོང་གྲོགས་དབྱེར་མེད་མཛོད།
ཅེས་མྱུར་མགྱོགས་ཤ་ཟ་ཧོར་མོའི་མཆོད་འཕྲིན་འདི་ཡང་དད་ལྡན་ཚེ་ཡག་མིང་ནས་ཡང་ཡང་བསྐུལ་བའི་གཡར་ཁྲལ་ཙམ་དུ། རྨོངས་པ་རོལ་རྡོར་པའམ་ཨོ་རྒྱན་ཆོས་ཉིད་རང་གྲོལ་གྱིས་གང་ཤར་ཤར་མར་སུག་ལས་བགྱིས་པའོ། །དགེའོ། ། ༈ བྷོ སློབ
དཔོན་པདྨ་ཐོད་ཕྲེང་གི། །བཀའ་ཉན་མ་མོ་མཐུ་རྩལ་ཅན། །ལྟས་ངན་ཐན་གྱི་མངའ་བདག་མོ། །ཤ་ཟ་ཧོར་མོ་འཁོར་བཅས་ལ། །ཉམས་པའི་ཤ་ཁྲག་རུས་པའི་ཚོགས། །ཕྱི་ནང་གསང་བའི་མཆོད་སྤྲིན་གྱིས། །གསོལ་
ལོ་མཆོད་དོ་ཐུགས་དམ་བསྐང་། །གང་བཅོལ་འཕྲིན་ལས་ཐོགས་མེད་སྒྲུབས། །༧ ཞེས་པའི་ཤ་ཟ་ཧོར་མོའི་གསོལ་བསྡུས་འདི་ཡང་སུ་ཝརྨའི་མིང་ཅན་གྱི་ངོར། སྤྲང་པོ་རོལ་རྡོར་བས་སོ། །དགེའོ། ། ༈ བྷོ རིག་འཛིན་པདྨའི་བཀའ་
སྡོད་ཆེ། །ཐུབ་བསྟན་སྐྱོང་བའི་སྲུང་མ་ཆེ། །རིག་འཛིན་བདག་གི་དགྲ་བླ་ཆེ། །གང་བཅོལ་སྒྲུབ་པའི་ཕོ་ཉ་ཆེ། །ཤ་ཟ་ཧོར་མོ་འཁོར་དང་བཅས། །གསོལ་མཆོད་བསྟོད་དོ་མངའ་གསོལ་ལོ། །བདག་གི་གང་བཅོལ་
ལས་མཐའ་དག །མྱུར་ཏུ་འགྲུབ་པའི་སྡོང་གྲོགས་མཛོད། །༧ ཅེས་པའི་ཧོར་མོའི་གསོལ་བསྡུས་འདི་ཡང་རྒྱ་རོང་བའི་ངོར། ཐ་ཤལ་པ་རོལ་རྡོར་པས་སོ། །དགེའོ། ། ༈ བྷོ ཡེ་ཤེས་དབྱིངས་ཀྱི་མཁའ་འགྲོ་མ། །ཤ་ཟ་ཧོར་མོ་དྲག་རྩལ་
234



༄༅། །ཅན། །འཁོར་བཅས་གསོལ་མཆོད་ཐུགས་དམ་བསྐང་། །གང་བཅོལ་ལས་ཀུན་མྱུར་འགྲུབ་མཛོད། །༧ ཅེས་པའི་ཤ་ཟ་ཧོར་མོའི་བསྐང་བསྡུས་འདི་ཡང་བརྩོན་པའི་མིང་གི་ངོར། གྱི་ན་བ་རོལ་རྡོར་བས་སོ། །སརྦ་མངྒ་ལཾ།
༈ བྷོ༔ མ་མོ་ཆེན་མོ་ཁ་མོ་ཆེ། །བསྟན་དགྲ་སྒྲོལ་བའི་མཐུ་མོ་ཆེ། །དམ་ལྡན་སྐྱོང་བའི་མཛའ་མོ་ཆེ། །ལས་ཀུན་བསྒྲུབ་པའི་བྲན་མོ་ཆེ། །བསང་གསུར་གསེར་སྐྱེམས་གཏོར་མ་བཞེས། །ཐུགས་དམ་བསྐང་ལ་ཉམས་
ཆག་བཤགས། །བར་ཆད་རྐྱེན་སོལ་དགྲ་བགེགས་སྒྲོལ། །བཅོལ་བའི་འཕྲིན་ལས་འགྲུབ་པར་མཛོད། །༧ ཅེས་པའི་ཧོར་མོའི་བསྐང་བསྡུས་འདི་ཡང་བསྐུལ་བ་པོའི་ངོར། རྨོངས་པ་རོལ་རྡོར་པས་སོ། །དགེའོ། ། ༈ བྷོ དད་དང་དམ་
ཚིག་གཙང་མའི་གཞལ་ཡས་ནས། །མ་ཅིག་ཤ་ཟ་ཧོར་མོ་འཁོར་དང་བཅས། །དམ་ལྡན་རྣལ་འབྱོར་བདག་གིས་ཁྱོད་བསྒྲུབ་ན། །པདྨའི་བཀའ་དམ་ཐ་ཚིག་ཉེར་དགོངས་ལ། །མཐུན་རྫས་ཉེར་སྤྱོད་འདོད་ཡོན་རྒྱལ་
སྲིད་དང་། །བཀྲ་ཤིས་རྟགས་རྫས་ཉེ་བའི་རིན་ཆེན་སོགས། །དམ་རྫས་བདུད་རྩི་དམར་ཆེན་རཀྟའི་མཚོ། །དམར་ནག་བཤོས་བུ་དམ་ཉམས་ཤ་ཁྲག་རུས། །གོ་མཚོན་སྤྱན་གཟིགས་མཁོ་དགུའི་མཆོད་སྤྲིན་གྱིས།
_ གནམ་ས་བར་སྣང་ཡོངས་སུ་ལེགས་བཀང་ནས། །གསོལ་ཞིང་མཆོད་ལ་དམ་ཚིག་ཉམས་ཆག་བཤགས། །ཕྱི་ནང་གསང་བའི་བར་ཆད་དབྱིངས་སུ་སོལ། །གནོད་བྱེད་དགྲ་བགེགས་འབྱུང་པོ་རྡུལ་བཞིན་རློགས།
བཅུ་
235



རོལ་བའི་རྡོ་རྗེའི་གསུང་འབུམ།
ཆོས་མཐུན་འཚོ་བའི་དཔལ་འབྱོར་རབ་རྒྱས་ཤིང་། །ཐུབ་བསྟན་ཕྱོགས་བཅུར་རྒྱས་པའི་འཕྲིན་ལས་དང་། །མཁའ་སྤྱོད་ཞིང་དུ་བསྒྲོད་པའི་ས་མཁན་མཛོད། །༧ ཅེས་པཤ་ཟ་ཧོར་མོའི་བསྐང་བསྡུས་འདི་ཡང་ཉེ་གནས་ཀྱི་ངོར།
སྙོམ་ལས་པ་རོལ་རྡོར་པས་སོ། །དགེའོ། ། ༈ དྡྷོ མཚོ་སྐྱེས་རྒྱལ་དབང་ཆེན་པོའི་བཀའ་དམ་བཞིན། །སྒྲུབ་མཛད་མྱུར་མགྱོགས་ཤ་ཟ་ཁ་མོ་ཆེ། །ཧོར་མོ་སྤུན་དགུ་ཀླུ་བཙན་དཔུང་འཁོར་བཅས། །འདིར་བྱོན་བསྒྲལ་བའི་ཤ་
ཁྲག་རུས་གསུམ་དང་། །སྨན་རཀ་གཏོར་མ་བསང་གསུར་གསེར་གཡུའི་སྐྱེམས། །མཐུན་རྫས་མཆོད་སྤྲིན་རྒྱ་མཚོས་མཁའ་བཀང་ནས། །འབུལ་ལོ་ཐུགས་དམ་གཉན་པོ་དབྱིངས་སུ་བསྐང་། །ཉམས་ཆག་ཀུན་
བཤགས་བར་ཆད་རྐྱེན་རྣམས་བཟློག །མ་མོ་ཆེན་མོ་མྱུར་མགྱོགས་རྩལ་ཤུགས་ཅན། །བདག་གི་ཆོས་སྲིད་འདོད་པའི་དོན་མཐའ་དག །གེགས་མེད་ཡིད་ལ་སྨོན་པ་ཇི་བཞིན་དུ། །ལྷུན་གྱིས་འགྲུབ་པའི་སྡོང་གྲོགས་
གཡེལ་མེད་མཛོད། །༧ ཅེས་པའང་གནམ་མཚོའི་ཐུབ་བསྟན་མིང་གི་འདོད་པ་བསྐང་ཕྱིར། ཐ་ཤལ་བ་རོལ་མིང་བས་སོ། །དགེའོ། ། ༈ བྷོ༔ མ་མོ་ཆེན་མོ་མྱུར་མགྱོགས་རྩལ་ཤུགས་ཅན། །ཧོར་མོ་སྤུན་དགུ་ཀླུ་བཙན་འཁོར་ཚོགས་
བཅས། །ཐན་དང་ལྟས་ངན་མངའ་བདག་ཁྱེད་རྣམས་ཀྱིས། །དམ་རྫས་དམར་གྱི་གཏོར་མ་འདི་བཞེས་ལ། །དམ་ཉམས་དགྲ་བོའི་སྲོག་ལ་ཧུར་ཐུམས་གྱིས། །རྣལ་འབྱོར་བདག་གི་ཇི་ལྟར་བཅོལ་བ་ཡི། །ལས་རྣམས་
236



!
བཅུ་གཅིག་
༄༅། ། མ་ལུས་ཐོགས་མེད་འགྲུབ་པར་མཛོད། །ཐ་ཚིག་གཉན་ལ་མ་འདའ་ས་མཱ་ཡ། ༧ ཞེས་པ་ཧོར་མོའི་མཆོད་འཕྲིན་འདིའང་བསྐུལ་བ་པོའི་ངོ་མ་ལྡོག་པར། རྨོངས་པ་པདྨའི་མིང་གིས་བྲིས་པའོ། །དགེའོ། །
༄༅། །མྱུར་མགྱོགས་ཤ་ཟ་ཧོར་མོ་ལ་གློ་བུར་གྱིས་ལས་བཅོལ་བའི་དམོད་པ་དགྲ་སྡེ་འཇོམས་པའི་གནམ་ལྕགས་འཕྲུལ་འཁོར་འབར་བ་ཞེས་བྱ་བ་བཞུགས་སོ། །༼ཨ༽ ན་མོ་གུ་རུ་པདྨ་ཀ་ར་རྒྱ་གྲི་ཝ་བྷུ༔ འདིར་བསྟན་སྲུང་ཆེན་མོ་
ཤ་ཟ་ཧོར་མོའི་དྲུག་བསྐུལ་གཏོང་ཚེ་གཏོར་སྐྱེམས་འབྲུ་གསུམ་གྱིས་བརླབས་ལ། གསོན་ཅིག་དགོངས་ཤིག་མཁའ་འགྲོའི་གཙོ། །ཤ་ཟ་ཧོར་མོ་གསན་ཅིང་དགོངས། །མ་ལྟར་བརྩེ་བའི་བདག་ཉིད་དགོངས།
སྲིང་ལྟར་དུང་བའི་ལྷ་མོ་དགོངས། །ཀླུ་ཡི་བུ་མོ་ཤནྟ་མ། །བཙན་གྱི་བུ་མོ་མི་ཁ་མ། །ཧོར་མོ་སྤུན་དགུ་སྤྲུལ་འཁོར་ཚོགས། །བྲན་ལྟར་ཉེ་བའི་ཕོ་ཉ་དགོངས། །མོ་རྒྱུད་དྲེགས་པའི་དམག་ཚོགས་རྣམས། །མངག་པའི་
ལས་ལ་ད་ལྟར་དགོངས། །ཏིང་འཛིན་སྔགས་རྒྱས་བྱིན་རླབས་པའི། །ཤ་ཁྲག་དམར་གྱི་གཏོར་མ་འབུལ། །ཛ་གད་ཁྲག་ཆང་རྒྱུགས་སྐྱེམས་འདི། །མྱུར་བར་བཞེས་ལ་བང་རྩལ་བསྐྱེད། །བདག་གིས་རིང་ནས་ཁྱེད་
* མཆོད་ན། །ད་ནི་བཅོལ་བའི་ལས་མ་གཡེལ། །བདག་ལ་བརྙས་ཤིང་སྨོད་པ་དང་། །རྣམ་དཀར་ལས་ལ་བར་གཅོད་པའི། །ཁ་དཀར་སྙིང་ནག་དགྲ་བོ་འདི། །སྐད་ཅིག་ཉིད་ལ་རྡུལ་བཞིན་རློགས། །སྔོན་ཚེ་སློབ་དཔོན་
237
}



རོལ་བའི་རྡོ་རྗེའི་གསུང་འབུམ།
ཆེན་པོ་དང་། །བར་དུ་རིག་འཛིན་བརྒྱུད་པའི་ཚོགས། །ད་ལྟ་རྩ་བའི་བླ་མ་ཡི། །བཀའ་དམ་བྲོ་བོར་དྲན་པར་གྱིས། །རྡོ་རྗེ་འཆང་དངོས་བླ་མ་ཡིས། །བདག་ལ་གསོལ་མཆོད་མ་གཡེལ་དང་། །ཁྱེད་ལ་འཕྲིན་ལས་མི་
གཡེལ་ཞེས། །བཀའ་བསྒོས་དམ་ཚིག་བསྒྲག་པར་བྱས། །བདག་གིས་དངོས་སུ་མཆོད་པའི་རྫས། །བསགས་ན་རི་རྒྱལ་ལྷུན་པོ་དང་། །རྒྱ་མཚོ་ཆེ་ལས་ལྷག་པར་བརྒྱལ། །ཡིད་བྱུང་མཆོད་པ་བསམ་ལས་འདས། །ད་
ནི་བདག་གི་འདོད་པའི་དོན། །མངོན་སྤྱོད་ལས་འདི་མ་བསྒྲུབ་ན། །རྩ་བརྒྱུད་བླ་མའི་བཀའ་དང་འགལ། །ཡི་དམ་ལྷ་ཡི་དམ་ཚིག་རལ། །རྡོ་རྗེའི་དམྱལ་བ་ཆེན་པོ་ཡི། །གནས་སུ་ཁྱོད་ཉིད་ལྟུང་ཏ་རེ། །དེ་བས་གཡར་
དམ་གཉན་པོའི་ཚོགས། །དྲན་པར་གྱིས་ལ་ཆ་རེ་རན། །ཆོས་ཤིག་ཆོས་ཤིག་ཤ་ཟའི་གཙོ། །རྒྱུག་ཅིག་རྒྱུག་ཅིག་ཁ་མོ་ཆེ། །བསྐུལ་ལོ་རྦད་དོ་བླ་རྐུན་མ། །སྡང་བའི་དགྲ་ལ་ལས་མཛོད་ཅིག །དམིགས་བྱ་མ་ནོར་མངོན་
ཤེས་ཅན། །སྟོང་ཁྲོམ་ནང་ནས་ལུག་བཞིན་དོམས། །ཆོ་འཕྲུལ་ཐན་ལྟས་མངའ་བདག་མོ། །ལྟས་ངན་སྣ་དགུའི་ཆར་ཆེན་ཕོབས། །འཆོར་བར་མ་མཛད་སྙིང་སྟོབས་ཅན། །བརྒྱ་གྲལ་བར་ནས་བཙོན་བཞིན་ཟུངས། །
རྒྱུ་འབྲས་འདི་ཕྱིར་ཁག་མ་ཤན། །དྲག་པོའི་ལས་ཀྱི་ཆེ་རྟགས་སྟོན། །ཁ་ཡོག་མ་བསྐོལ་རྩལ་མོ་ཆེ། །གསོད་བྱེད་ལག་དམར་ཁྱོད་ལ་གཏད། །མངོན་སྤྱོད་དྲག་ཤུལ་ངོམ་པའི་ཕྱིར། །བསད་རྟགས་མངོན་སུམ་ཁྱེར་ལ་
238



བཅུ་གཉིས་
༡ ༄༅། །ཤོག །ཆོས་བོན་སྲུང་འཁོར་བཙུན་པ་དང་
། །ཡོན་ཏན་མཐུ་ནུས་ཆེ་བ་དང་། །ཚེ་བསོད་ལས་གསུམ་ལྡན་པ་དང་། །མགོན་བྱེད་སྐྱབས་གནས་ཡོད་པ་རྣམས། །ཁྱེད་ཀྱིས་བསྒྲལ་བའི་ལས་མིན་ན། །སྐྱབས་
མེད་མགོན་བྲལ་ནུས་མེད་དང་། །ཚེ་ཟད་བསོད་ནམས་ལས་ཟད་རྣམས། །ཁྱོད་ཀྱིས་བསྒྲལ་ཡང་ཅི་ལ་དགོས། །ཡུན་རིང་དུས་སུ་ཡིད་དབུགས་ཅན། །འཆི་བར་འགྱུར་བ་ཆོས་ཉིད་ཕྱིར། །ཞག་ཟར་མ་འགྱང་ཕོངས་
གྱུར་ན། །ཁྱོད་ཀྱི་མཐུ་ནུས་ཡིན་པའི་རྟགས། །བརྣག་པའི་དགྲ་བོ་གདུག་ཅན་འདི། །གློ་བུར་དྲག་ཏུ་མ་བསྒྲལ་ན། །གསོལ་མཆོད་བྱས་པ་དོན་མ་མཆིས། །མཆོད་པའི་རྫས་ཀུན་ཆུད་གཟོན་གྱུར། །ཁྱོད་ཉིད་མངོན་
སྤྱོད་ལས་སྒྲུབ་ཕྱིར། །དྲག་ཤུལ་འཇིགས་རུང་སྐུར་བཞེངས་ནས། །ཞལ་གདངས་མཆེ་གཙིགས་སྤྱན་བསྒྲད་དེ། །རྣོ་མཚོན་ཕྱུར་བ་དགོས་དོན་ཆུང་། །ཉེས་བྱེད་སྡིག་ཅན་དགྲ་བོ་འདི། །མཆོག་གསུམ་རིན་ཆེན་སྤྱི་ཡི་
དགྲ། །དཔལ་ལྡན་བླ་མའི་སྐུ་ཡི་དགྲ། །རྣལ་འབྱོར་བདག་གི་སྒོས་ཀྱི་དགྲ། །ཐར་མེད་དམྱལ་བའི་ལས་བསགས་པ། །བརྩེ་ཆེན་ཐུགས་རྗེ་ཆེན་པོ་ཡིས། །རྗེས་འཛིན་བསྒྲལ་བའི་ཡུལ་མིན་ན། །ཐེག་ཆེན་སྒོར་ཞུགས་
མིང་དོན་འགལ། །དུད་འགྲོ་འཕར་སྤྱང་སོགས་ལ་ཡང་། །སྙིང་རྗེ་ཕྱོགས་རེ་ཙམ་ཡོད་ན། །ཁྱེད་ནི་མཚོ་སྐྱེས་རྒྱལ་དབང་གི། །རྡོ་རྗེའི་དམ་མནོས་མ་ལགས་སམ། །ཉམས་བདུན་ཞིང་བཅུའི་དགྲ་འདི་ཉིད། །ཐར་མེད་
239
པོད།



རོལ་བའི་རྡོ་རྗེའི་གསུང་འབུམ།
དམྱལ་བར་སྡུག་བསྔལ་ཡང་། །ངེས་པར་ཡ་ང་སྙིང་རྗེའི་ཤུགས། །རྡུལ་ཕྲན་ཙམ་ཡང་མེད་དམ་ཅི། །དེས་ན་མཐུ་སྟོབས་རྩལ་སྤྲུགས་ལ། །དམ་ཉམས་སྡང་བྱེད་གདུག་ཅན་འདི། །མགོན་སྐྱབས་བྱེད་པའི་ལྷ་དང་ཕྲོལ།
ཉེས་ཤིང་ཕོངས་བྱེད་བདུད་དང་སྤྱོད། །ཚེ་བསོད་ལས་གསུམ་ཟད་དུ་ཆུག །གནས་ཁང་ཡོམ་ཡོམ་གཡོ་ཞིང་དགུལ། །ཐོག་འགེལ་འཚགས་ཤིང་ཆོམ་སྒྲ་ཐོངས། །ཟུག་པའི་ཧ་སྒྲ་དྲག་ཏུ་རྒོད། །སྒོ་ཁྱི་ངུ་ཟུག་རྒྱུག་
་མཆོང་
བྱོས། །བྱི་ལའི་ཁ་ནས་མེ་ཞགས་སྤྲོས། །རྟ་ཕོ་མཚེར་ཞིང་གྱེན་དུ་སློངས། །སྒོ་ཐེམ་སྤྱང་གིས་བྲད་དུ་ཆུག །ཁྱིམ་ནས་ཝ་མོ་བརྒྱལ་དུ་ཆུག །སྟེང་དུ་བུད་མེད་བྲོ་བརྡུང་ཆུག །ཐབ་སླང་མོ་འདྲེས་དཀྲུག་ཏུ་ཆུག །དགྲ་བོའི་
མིང་འབོད་ང་ཐོན་གྱིས། །རྐང་ལག་སྐྲ་དང་གོས་ཀྱིས་འཐེན། །སྦར་མོ་འདེབས་ཤིང་ཐལ་མོ་རྡེབས། །ཀུན་ཏུ་འཇིགས་སྐྲག་སྔངས་པར་བྱོས། །ཉིན་པར་སྒོ་ཁྱིམ་ཐམས་ཅད་ལ། །སྦ་སྦྲུལ་གྱི་རྡེའུ་དམག་ཆེན་དྲོངས།
སྨག་ལ་མེ་དཔུང་མེ་སྟག་གཏོར། །ཕོ་འདྲེ་དྲག་པོའི་ཀི་ཅོ་སྒྲོགས། །མོ་འདྲེས་ཤབ་ཤུབ་ངུ་འབོད་སྒྲོགས། །ཀུན་གྱིས་བཤུག་གླུ་དིར་གྱིས་སྒྲོགས། །ཆོམ་སྒྲ་འུར་སྒྲ་ཧབ་སྒྲ་སྒྲོགས། །ཧཱུཾ་ཕཊ་བྷོ་ཡི་འཛབ་སྒྲ་སྒྲོགས། །ཀི
བསྲོ་ཆོ་སྒྲས་སྐྱི་གཡར་མཛོད། །གནམ་ལྕགས་འབར་བ་ཆར་ལྟར་སྐྱོབ། །ཆོ་འཕྲུལ་སྣ་དགུའི་འཚུབ་མ་གཡོས། །གློ་བུར་སྨྱོ་འབོག་དྲག་ཏུ་ཐོངས། །ཁ་ནས་འོ་དོད་འབོད་དུ་ཆུག །བྲང་ལག་འཐབ་མོ་བྱེད་དུ་ཆུག །གབ་
240



བཅུ་གསུམ་
ཀ ༄༅། ། བསྙུང་ཁ་རུ་འདོན་དུ་ཆུག །མགོ་བོ་སྐེ་ལྟག་བསྣོལ་དུ་ཆུག །རིམས་ཡམས་ནད་ཀྱི་ཚང་ཆེན་ཆོས། །དུག་ཁྲག་རྡོ་མཚོན་ཆར་བ་ཕོབས། །གནམ་གྱི་འཇུག་ཐག་རྦད་ཀྱིས་ཆོད། །ས་ཡི་རྟེན་ཕུར་དྲུང་ནས་ཕྱུངས།
ཀླད་པའི་དུང་མཚོ་ཞོ་ལྟར་དཀྲུགས། །ཁུང་ཁྲག་ཤྭ་འོད་ལྟར་སྐྱུགས་བྱོས། །སྲོག་རྩ་དམར་པོར་ཧུར་ཐུམ་གྱིས། །ཚེ་བསོད་བཀྲག་མདངས་བདག་ལ་བསྟིམས། །རྣམ་ཤེས་མཁའ་སྤྱོད་ཞིང་དུ་དྲོངས། །བསྒྲལ་བའི་ཤ་
ཁྲག་རུས་ལྤགས་བཅས། །སྲུང་མ་རྒྱ་མཚོས་རྔམས་པར་རོལ། །ཤ་རུས་ནང་ཁྲོལ་ཟས་སུ་ཟོ། །དམར་ཆེན་ཨགྷཾ་སྐོམ་དུ་འཐུང་། །ཁྲག་ཐིགས་ཞག་ཟོར་ཐལ་ཚོམ་བཀོད། །ཞིང་ཆེན་གོས་བཟང་བརྗིད་པར་གསོལ།
ལག་གཡས་གློ་སྙིང་ཁྲག་འཛག་ཟུངས། །ལག་གཡོན་རྒྱུ་ཞགས་འདོམ་དགུ་ཐོགས། །འཇིགས་པའི་རྐང་བྲོས་ས་གསུམ་གཡོས། །རྒོད་གཤེ་ང་རོའི་འབྲུག་སྟོང་ལྡིར། །སྤྲུལ་བའི་གཅན་གཟན་སྣ་ཚོགས་རྒྱུག །ཤ་ཁྲག་
དྲི་འཚོར་ངར་སྐད་འབྱིན། །དུར་བྱ་རྒོད་གླག་རླུང་ལྟར་འཚུབས། །ཕོ་ཉ་ལས་བྱེད་སྤྲིན་ལྟར་གཏིབས། །ཀེ་རྒྱལ་བསྭ་སྒྲས་སྟོང་གསུམ་ཁོངས། །ངོམས་ཤིང་ཚིམ་པས་སྐན་སྒྲ་ཐེག །དྲག་པོའི་ཆོ་འཕྲུལ་སྣ་ཚོགས་བཅས།
# ཐལ་བའི་རྡུལ་ཕྲན་ལྟར་བརླག་ནས། །མིང་བརྡའི་ལྷག་མ་མ་ལུས་པར། །རྗེས་ཤུལ་ཙམ་ཡང་མེད་པར་མཛོད། །དཔང་དུ་རྡོ་རྗེའི་དམ་བཞག་ན། །རྣལ་འབྱོར་བདག་གི་རེ་མ་གཅོད། །དམ་ལས་མ་འདའ་ཐ་ཚིག་ཅན།
241



རོལ་བའི་རྡོ་རྗེའི་གསུང་འབུམ།
བཅོལ་བའི་ལས་འདི་མྱུར་ཏུ་སྒྲུབས། །ཌཱ་ཀི་ནི་མ་མ་ཙ་མིན་ཤ་ཟ་ཧོར་མོ་ཙིཏྟ་ཧཱུྃ་ཛ༔ ས་མཱ་ཡ་རཀྵནྟ། དམ་ཉམས་དགྲ་བོའི་ཤ་ཁྲག་རུས་གསུམ་ལ་ཁ་རཾ་ཁཱ་ཧི། ༧ ཞེས་གཏོར་སྐྱེམས་དགྲ་ཕྱོགས་སུ་འཕང་ལ་ཞྭའམ་བླ་གོས་གཡབ་
ཅིང་ས་ལ་བརྡབ་པས་དགྲ་བོ་དེ་མ་ཐག་གློ་བུར་དུ་ཕོངས་པར་འགྱུར་རོ། །ཞེས་མྱུར་མགྱོགས་ཤ་ཟ་ཧོར་མོ་ལ་གློ་བུར་གྱི་ལས་བཅོལ་བའི་དམོད་པ་དགྲ་སྡེ་འཇོམས་པའི་གནམ་ལྕགས་འཕྲུལ་འཁོར་འབར་བ་ཞེས་བྱ་བ་འདི་ཡང་། སྤྲུལ་བའི་སྐུ་མཆོག་པདྨ་
འཕྲིན་ལས་རྣམ་རྒྱལ་ནས་དགོས་པ་རེ་ཡོད་ངེས་པས་དྲག་བསྐུལ་ཞིག་མགྱོགས་པར་བྲི་དགོས་ཀྱི་བསྐུལ་མ་ནན་ཆེར་མཛད་པའི་མི་ལྡོག་ཙམ་དུ་བྱ་ལོའི་ཟླ་༡༢ཚེས་༡༩ལ་ཉི་མ་དམར་ཐག་ཆད་མཚམས་སུ། རྨོངས་རྟུལ་གྱི་ན་བ་པདྨ་རིག་འཛིན་རྡོ་རྗེའམ་
འཇིགས་མེད་རོལ་བའི་རྡོ་རྗེས་དབེན་གནས་མཁའ་སྤྱོད་གླིང་དུ་ཤར་མར་སུག་རིས་སུ་བཏབ་པ་བི་ཛ་ཡནྟུ། །༼༄༅། །
༄༅། །མྱུར་མགྱོགས་ཤ་ཟ་ཁ་མོའི་ཆེའི་དྲག་བསྐུལ་དགྲ་སྡེ་ཆེམ་ལ་འབེབས་པའི་རྣོ་ངར་མཚོན་ཆའི་འཁོར་ལོ་ཞེས་བྱ་བ་བཞུགས་སོ། །༼སྤྱི༽ ༈ ན་མོ་གུ་རུ་རྒྱ་གྲི་ཝ་བྷུ ཤ་ཟ་ཧོར་མོའི་དྲག་བསྐུལ་ནི། བྷྱོ༔ དུག་ཁྲག་རྦ་རླབས་
འཁྲུགས་དབུས་ནས། །ཞིང་བཅུའི་སྲོག་གི་གཤེད་མ་ཆེ། །མ་མོ་མཁའ་འགྲོ་ཤ་ཟའི་གཙོ། །ནག་མོ་འབར་མ་ཁ་མོ་ཆེ། །ཤ་ཟ་ཧོར་མོ་མགྱོགས་བྱེད་མ། །ཀླུ་བཙན་ཧོར་མོ་སྤུན་དགུ་དང་། །སྤྲུལ་འཁོར་རྒྱ་མཚོ་དང
242



བཅུ་བཞི་
༡ ༄༅། །བཙས་པ། །སྐད་ཅིག་ཉིད་ལ་འདིར་བྱོན་ལ། །ཁྲག་ཆང་རྒྱུགས་སྐྱེམས་མཆོད་པ་བཞེས། །ལྟས་ངན་ཆོ་འཕྲུལ་མངའ་བདག་མོ། །རྒྱུག་ཅིག་ཆོས་ཤིག་དགྲ་ལ་རྒྱུག །ང་ཡི་ནོར་གྱི་རྗེས་ལ་རྒྱུག །དགྲ་རྐུན་མ་
ནོར་མངོན་ཤེས་ཅན། །བདག་ལ་སྡང་བའི་དགྲ་བོ་ལ། །བསྐུལ་ལོ་རྦད་དོ་མཐུ་མ་ཆུང་། །ཐན་དང་ལྟས་ངན་འཚུབ་མ་ཐོངས། །དགྲ་ལ་རྣམ་རྟོག་ཕུངས་སྲི་སློངས། །སྐྱོབ་བྱེད་ལྷ་སྲུང་ཀུན་དང་ཕྲོལ། །ཉེས་བྱེད་འདྲེ་
བདུད་རྣམས་དང་སྤྲོད། །རྣལ་འབྱོར་བདག་ལ་ལྷ་མེད་ཟེར། །སྲུང་མ་ཁྱོད་ལ་མཐུ་མེད་ཟེར། །ཁྱད་དུ་གསོད་ཅིང་སྨྲ་དབབ་པས། །མཆོག་གསུམ་དབུ་འཕང་དགུང་ནས་སྨད། །བསྟན་དགྲ་གདུག་ཅན་འདི་ཉིད་ལ། །
མཐུ་ནུས་རྩལ་ཤུགས་རབ་བསྐྱེད་ནས། །དོ་ནུབ་ནམ་གྱི་གོང་ཐུན་འདིར། །འཇིགས་པའི་ཆོ་འཕྲུལ་དྲག་པོ་ཡིས། །མིང་ནས་བོས་ལ་སྐྲ་ནས་འཐོན། །སྦར་མོ་ཐོབ་ལ་ཐལ་ལྕག་རྡོབས། །སྐྲག་ཅིང་འཇིགས་ལ་སྔངས་
པར་གྱིས། །བཟའ་ཚང་ནང་འཁྲུགས་དྲག་ཏུ་ཐོངས། །མཛའ་བ་ནང་དབྱེན་ཁ་ཕྲོལ་ལ། །གབ་བསྐུངས་ཁ་རུ་འདོད་དུ་ཆུག །མངོན་སུམ་འཇིགས་པའི་གཟུགས་སྟོན་ལ། །རྣལ་འབྱོར་འདི་ཡི་ལྷ་ཡིན་གྱིས། །གལ་ལ་
* བབ་ན་སྲོག་ལ་རྒོལ། །སྙིང་ཁྲག་དམར་པོ་ཁོང་ནས་ཕྱུངས། །ཀླད་པ་དཀར་པོ་ཞོ་ལྟར་དཀྲུགས། །སྲོག་རྩ་དམར་པོ་རྦད་ཀྱིས་ཆོད། །བརྣག་པའི་དགྲ་བོ་མ་ཟད་པར། །ཟ་ངུ་འཐུང་དུ་མ་གཡེལ་ལ། །རྣལ་འབྱོར་སྒོས་
243



རོལ་བའི་རྡོ་རྗེའི་གསུང་འབུམ།
དགྲ་གདུག་ཅན་འདི། །ལོ་དང་ཟླ་བར་མ་འགྱང་བར། །ཞག་དང་ཟ་མའི་དུས་ཉིད་ལ། །ཁ་ཕོངས་རྗེས་ཤུལ་མེད་པར་མཛོད། །དམ་ལས་མ་འདའ་ས་མཱ་ཡ། །བཅོལ་པའི་འཕྲིན་ལས་ད་སྒྲུབས་ཤིག །ཅེས་གཏོར་མ་
དང་སྐྱེམས་ཕུད་དགྲ་ཕྱོགས་སུ་འཕང་བས་དགྲ་བོ་གློ་བུར་དུ་ཕོངས་པར་ཐེ་ཚོམ་མེད་དོ། །༧ ཞེས་མྱུར་མགྱོགས་ཤ་ཟ་ཧོར་མོའི་དྲག་བསྐུལ་དགྲ་སྡེ་ཆེམ་ལ་འབེབས་པའི་རྣལ་འབྱོར་མཚོན་ཆའི་འཁོར་ལོ་ཞེས་བྱ་བ་འདི་ཡང་འགའ་ཞིག་ནས་
བསྐུལ་ངོར། རྨོངས་པ་རོལ་རྡོར་བའམ་པདྨ་དགྱེས་པ་རྩལ་གྱིས་གང་ཤར་འཕྲལ་དུ་མགྱོགས་པར་སུག་ལས་བགྱིས་པའོ། །༼ཨ༽ །།
།མཁའ་འགྲོའི་རྒྱལ་མོ་མྱུར་མགྱོགས་ཤ་ཟ་ཧོར་མོའི་དྲག་བསྐུལ་དགྲ་དཔུང་བརླག་པའི་རྡོ་རྗེའི་ཕ་ལམ་འབར་བའི་སྒྱོགས་རྡོ་ཞེས་བྱ་བཞུགས་སོ། །༼ཨ༽ ༈ ན་མོ་གུ་རུ་པདྨ་ཀ་ར་ཡ། མཁའ་འགྲོ་ཤ་ཟ་ཧོར་མོའི་བསྐུལ་བ་ནི།
ཙྩོ དུག་མཚོ་ཁོལ་ཞིང་རླབས་འཁྲུགས་དབུས། །དགྲ་བགེགས་གན་རྐྱལ་འགྱེལ་བའི་སྟེང་། །མེ་རླུང་འཁྱིལ་བའི་ཀློང་དཀྱིལ་ནས། །ཤ་ཟ་ཧོར་མོ་ཁ་མོ་ཆེ། །ཤནྟ་མི་ཁ་ཧོར་མོ་དགུ། །མོ་རྒྱུག་དྲེགས་པའི་དམག་
ཚོགས་བཅས། །མ་གཡེལ་མ་གཡེལ་དམ་ཅན་ཚོགས། །སྙན་གྱིས་གསན་ཅིང་ཐུགས་ཀྱིས་དགོངས། །དོ་ནུབ་ཁྱེད་རྣམས་འབོད་པའི་དོན། །ཡིད་ལ་བརྣག་པའི་དགྲ་བོའི་སྟེང་། །བསྐུལ་ཞིང་རྦད་པའི་དུས་ལ་བབས། །
244



བཅོ་ལྔ་
ཀ ༄༅། ། མཐུ་རྩལ་མ་ཆུང་བསྟེན་པའི་ལྷ། །བྷོ་བྷོ་མ་མོ་དགྲ་ལ་བྷོ། །ཆོས་ཆོས་བདུད་མོ་དགྲ་ལ་ཆོས། །རྒྱུགས་རྒྱུག་འབར་མོ་དགྲ་ལ་རྒྱུག །ཤ་ཟ་ཧོར་མོ་དགྲ་ལ་རྒྱུག །འཁྲུགས་པའི་མ་མོ་རྒྱུག་བྱེད་མ། །མྱུར་
མགྱོགས་དྲག་ཤུལ་རྩལ་ལྡན་མ། །མཐུ་སྟོབས་རྫུ་འཕྲུལ་ལྟས་ངན་བདག །སྐྱེ་འགྲོའི་སྲོག་ལ་དབང་བསྒྱུར་མ། །སྤྲུལ་བ་ཡང་སྤྲུལ་འཁོར་དང་བཅས། །མ་ཐོགས་སྐད་ཅིག་ཡུད་ཙམ་ལ། །དྲག་པོའི་ཆོ་འཕྲུལ་སྣ་ཚོགས་
བཅས། །དགྲ་བོའི་སྟེང་དུ་ད་རྒྱུག་ཅིག །རྒྱུག་བྱེད་མ་མོ་མཐུ་མོ་ཆེ། །ཤ་ཁྲག་གཏོར་མ་འདི་བཞེས་ལ། །མངོན་སྤྱོད་ལས་ཀྱི་རྩལ་ཕྱུངས་ཏེ། །དོ་ནུབ་སྡང་བའི་དགྲ་ལ་རྦད། །བདག་ལ་བརྙས་བྱེད་དགྲ་བོ་འདིའི། །
མིང་འབོད་སྒྲ་དང་གོས་ཀྱིས་འཐོན། །ཡན་ལག་སྡོམ་ལ་བླ་ཡིད་ཕྲོགས། །འཇིགས་པའི་ཆོ་འཕྲུལ་དྲག་ཏུ་ཐོངས། །རྣལ་འབྱོར་འདི་ཡི་ལྷ་ཡིན་གྱིས། །མངག་པའི་ཕོ་ཉ་ད་ཐོན་གྱིས། །འཇིགས་སྐྲག་གཡའ་ཞིང་འདར་
བར་གྱིས། །བྱེད་སྔངས་བ་སྤུ་གཟེང་བར་གྱིས། །མགོན་སྐྱབས་བྱེད་པའི་ལྷ་རྣམས་ཕྱེ། །ཉེས་བྱེད་ཕོངས་བདུད་རྣམས་དང་སྤྱོད། །ཚེ་བསོད་བཀྲག་མདངས་ཉམས་པར་གྱིས། །ཁ་རྗེ་དབང་ཐང་ཟད་དུ་ཆུགས། །མཐུ་
# བྱད་དམོད་སྣ་དགྲ་ལ་དྲོངས། །ཐན་དང་ལྟས་ངན་དགྲ་ལ་དྲོངས། །དམག་ཇག་རྐུན་སྣ་དགྲ་ལ་དྲོངས། །ནད་ཡམས་དལ་ཁ་དགྲ་ལ་ཐོངས། །བྱུར་དང་གྱོང་གོད་དགྲ་ལ་ཐོངས། །དམེ་མཚོན་འགག་སྲི་དགྲ་ལ་ཐོངས། ། ན་
245



རོལ་བའི་རྡོ་རྗེའི་གསུང་འབུམ།
ཚ་ཤི་ཆད་དགྲ་ལ་ཐོངས། །རྣམ་རྟོག་འཁྲུགས་ཤིང་ཕོངས་སྲི་སློངས། །མཛའ་བཅུགས་རྣམས་དང་དབྱེ་བར་བྱོས། །ཁ་ནས་ངུ་འབོད་སྒྲོགས་སུ་ཆུག །ལག་པས་བྲང་ལ་བརྡུང་དུ་ཆུག །ཁུང་ཁྲག་དྲོད་མོ་སྐྱུགས་སུ་ཆུག་
གློ་བུར་སྨྱོ་འབོག་བརྒྱལ་དུ་ཆུག །རོ་ལམ་དམར་པོ་དགྲ་ལ་ཕྱེ། །མིག་འབྲས་ཁྲ་བོ་ཐང་ལ་ཕྱུངས། །ཉེས་བྱེད་གདུག་ཅན་དགྲ་བོ་འདི། །ལོ་ཟླ་ཞག་ཏུ་མ་འགོར་བར། །སྐད་ཅིག་ཉིད་ལ་རྡུལ་དུ་རློགས། །རྣམ་ཤེས་ཆོས་
དབྱིངས་ཀློང་དུ་སྟབས། །ཤ་ཁྲག་རུས་གསུམ་ལོངས་སྤྱོད་བཅས། །སྲུང་མ་རྣམས་ཀྱིས་ཚོགས་སུ་རོལ། །ཉམས་པའི་དགྲ་བོ་མེད་པར་གྱིས། །མ་ཟད་བར་དུ་ཟ་རུ་མཛོད། །རིག་འཛིན་བརྒྱུད་པའི་བཀའ་མ་བཅག །
རྣལ་འབྱོར་བདག་གི་རེ་མ་གཅོད། །བཅོལ་བའི་ལས་འདི་མྱུར་ཏུ་སྒྲུབས། །དམ་ལས་མ་འདའ་ས་མ་ཡ། །ཌཱ་ཀི་ནཱི་ཤ་ཟ་ཧོར་མོ་ཙིཏྟ་ཧཱུྃ་ཛ༔ དགྲ་བོའི་ཤ་ཁྲག་རུས་གསུམ་ལ་ཁ་རཾ་ཁཱ་ཧི། ཞེས་གཏོར་མ་དགྲ་ཕྱོགས་སུ་
འཕངས་བས་དགྲ་བོ་བརླག་པར་འགྱུར་བ་གདོན་མི་ཟའོ། །༧ ཞེས་མྱུར་མགྱོགས་ཤ་ཟ་ཧོར་མོའི་དྲག་བསྐུལ་དགྲ་དཔུང་བརླག་པའི་རྡོ་རྗེའི་ཕ་ལམ་འབར་བའི་སྒྱོགས་རྡོ་ཞེས་བྱ་བ་འདི་ནི་དགོས་གལ་ལ་བརྟེན་ནས་དམ་པ་འགའི་བསྐུལ་ངོ་ལྡོག་
མིན་ཙམ་དུ། གྱི་ན་བ་རོལ་བའི་རྡོ་རྗེའམ་འཇམ་དཔལ་དགྱེས་པ་རྩལ་གྱིས་ཤར་མར་བྲིས་པ་གང་འདོད་འདོད་དུ་མི་བྱའོ། །
246



བཅུ་དྲུག་
༄༅། ། ༼ཨ༽ བསྟན་སྲུང་ཧོར་མོ་སྤུན་དགུ་ལ་གློ་བུར་གྱི་ལས་བཅོལ་བ་དམོད་པ་དགྲ་སྡེ་འཇོམས་པའི་རྡོ་རྗེའི་ཐོག་ཆར་ཞེས་བྱ་བ་བཞུགས་སོ། ། ༈ ན་མོ་གུ་རུ་པདྨ་སཾ་བྷ་ཝ་ཡ། འདིར་བསྟན་སྲུང་ཧོར་མོ་སྤུན་དགུ་ལ་གློ་བུར་
གྱི་ལས་བཅོལ་བ་ལ་རང་ཉིད་ཡི་དམ་ལྷའི་ང་རྒྱལ་དང་ལྡན་པའི་ངང་ནས། གསེར་སྐྱེམས་དང་ཁྲག་སྐྱེམས་སོགས་གང་འབྱོར་མདུན་དུ་བཤམས་ཏེ་དམིགས་བྱའི་སྙིང་གི་ཟུངས་ཁྲག་ཏུ་དམིགས་ལ་སྔགས་དྲུག་ཕྱག་
དྲུག་གིས་བྱིན་གྱིས་བརླབས་ནས་འདི་སྐད། ཧོ་དགོངས་སུ་གསོལ་ལོ། དཔལ་ཁྱབ་བདག་པདྨ་ཀ་རའི་བཀའ་ཉན། ཐུབ་པའི་བསྟན་སྲུང་ཆེན་མོ། ཡེ་ཤེས་དྲེགས་བྱེད་ཀྱི་ཚུལ་འཛིན། མཁའ་འགྲོ་ལས་ཀྱི་དབང་མོ།
དུར་ཁྲོད་ཀུན་གྱི་བདག་མོ། མ་མོ་ཡོངས་ཀྱི་རྗེ་མོ། རྩ་བརྒྱུད་བླ་མའི་བཀའ་སྡོད། རྣལ་འབྱོར་བདག་གི་དགྲ་བླ །རིག་འཛིན་སྔགས་ཀྱི་སྲུང་མ། དགྱེས་ན་འདོད་པའི་དངོས་གྲུབ་སྟེར་བ། བཅོལ་ན་ལས་བཞིའི་ཕྲིན་
ལས་སྒྲུབ་པ། ཁྲོས་ན་ཉི་ཟླ་ཐང་ལ་འཕེན་པ། རྒྱུག་ན་སྟོང་གསུམ་ཡུད་ཀྱིས་བསྐོར་བ། ཟོས་ན་ཁམས་གསུམ་ལྟོ་རུ་མེད་པ། འཐུང་ན་རྒྱ་མཚོ་ཧུབ་ཀྱིས་འདྲེན་པ། རྔམས་ན་སྲིད་པས་མི་ཚིམ་པ། བདེན་རྫུན་ཞལ་ལྕེ་ལ་
* དབང་བོ། ལེགས་ཉེས་སྟངས་འཛིན་ལ་མཁས་པ། དཀར་ནག་དྲང་ཤན་ལ་རྣོ་བ། དམ་ཚིག་རྗེས་གཅོད་ལ་མྱུར་བ། དམ་ལྡན་སྒྲུབ་པ་པོ་ཡི་མཛའ་མོ། དམ་ཉམས་བསྟན་དགྲ་ཡོངས་ཀྱི་གཤེད་མ། མྱུར་མགྱོགས་ཤ་ཟ་
247



རོལ་བའི་རྡོ་རྗེའི་གསུང་འབུམ།
ཧོར་མོ། གཡས་ན་ཀླུ་མོ་ཤནྟ་རོ་ཟན། གཡོན་ན་བཙན་མོ་མི་ཁ་མ། མདུན་འཁོར་ཧོར་མོ་སྤུན་དགུ་ལ་སོགས། འཁོར་མ་བདུད་ལྷ་འདྲེ་སྟོང་གི་སྡེ་ཚོགས་དང་བཅས་པ་ཐམས་ཅད་གང་ན་བཞུགས་ཀྱང་དེ་རིང་རྣལ་
འབྱོར་བ་བདག་གིས་མགྲོན་དུ་འབོད་པ་ལགས་པས། རྫུ་འཕྲུལ་གློག་ལྟར་མྱུར་བའི་ཤུགས་ཀྱིས་མ་ཐོགས་སྐད་ཅིག་ཉིད་ལ་འདིར་གཤེགས་ལ། མི་མངོན་ནམ་མཁའི་དབྱིངས་ནས་སྙན་གྱིས་གསན་ཅིང་ཐུགས་ཀྱིས་
མཁྱེན་པར་དགོངས་སུ་གསོལ་ལོ། །ཞེས་སྐད་ཅིག་གིས་སྤྱན་དྲངས་ལ་སྙན་གསན་དབབ་ཅིང་། དེ་ནས་ལུས་ཀྱི་རྣམ་འགྱུར་ངག་གི་སྐད་གདངས་ཡིད་ཀྱི་མོས་པ་དང་བཅས་རྩལ་ཤུགས་དྲག་པོས་བླ་གོས་ས་ལ་རྡབ་
བཞིན། ཧོ་བསྟན་སྲུང་དྲེགས་བྱེད་ཀྱི་ཚོགས་ཁྱེད་རྣམས་དེ་རིང་འབོད་པའི་དོན་ནི། དེང་དུས་དཀོན་མཆོག་གསུམ་ནི་དབུ་འཕང་དམའ་ཞིང་། དགེ་འདུན་གྱི་སྡེ་རྣམས་ནི་ཉམ་ཆུང་བ་རྣལ་འབྱོར་བྱང་ཆུབ་སྒྲུབ་པ་པོ་ནི་
ཁས་དམན། སྙིགས་དུས་དགྲ་སྡེ་གདུག་པའི་ཚོགས་ནི་མགོ་འཕང་མཐོ་ཞིང་བསམ་སྦྱོར་ཕྱིན་ཅི་ལོག་ཏུ་བྱེད། དཀར་ནག་གི་ལས་འབྲས་ལ་ཡིད་མི་ཆེས་ཤིང་ཁྱད་དུ་གསོད། ནག་པོ་མི་དགེའི་ཕྱོགས་ལ་མངོན་པར་
དགའ་ཞིང་ལྷ་དང་སྲུང་མའི་ཚོགས་ཀྱང་ཅིར་ཡང་མི་བརྩི། ཁ་འོ་མ་ལྟར་རབ་ཏུ་དཀར་ཡང་སྙིང་སོལ་བ་ལྟར་གཏིང་ནས་གནག ། བཞིན་འཛུམ་པའི་སོ་འཕྲེང་བསྟན་ཀྱང་ལག་བརྡར་བས་བཅོམ་གྲབས་བྱེད། སྤྱིར་
248



༄༅། ། དཀོན་མཆོག་གསུམ་གྱི་བསྟན་དགྲ། སེམས་ཅན་ཡོངས་ཀྱི་ཕུང་འདྲེ། ཁྱད་པར་དཔལ་ལྡན་བླ་མའི་སྐུ་དགྲ། ཡང་སྒོས་སུ་རྣལ་འབྱོར་བ་བདག་གི་སྒོས་དགྲ་སྡིག་པོ་ཆེ། སློབ་པའི་སློབ་བུ་དམ་ལོག །བསྲུང་
བའི་ཡོན་བདག་ངོ་ལོག །དམིགས་པའི་རྟེན་དུ་གྱུར་བ། བསྒྲལ་བའི་ཞིང་དུ་གྱུར་བའི། དཱམ་ཉམས་སྙིང་གི་ཚེར་མ་ནག་པོ། ཆེ་གེ་མོ། ཞེས་བྱ་བ་འདི་དག་གིས། རྣལ་འབྱོར་བ་བདག་ལ་ལྷ་མེད་ཟེར། ལྷ་སྲུང་མ་ཁྱེད་
རྣམས་ལ་མཐུ་མེད་ཟེར། སྒྲུབ་བརྒྱུད་དང་མན་ངག་མེད་ཅིང་ལས་སྦྱོར་དང་ལག་ལེན་ལ་མི་མཁས་ཟེར་བས། སེམས་ལ་མི་འབབ་པ། བློ་རུ་མི་ཤོང་བ། ཡིད་དུ་མི་མགུ་བའི་ཁྱད་གསོད་དང་བརྙས་སྨོད་དུ་མའི་སྒོ་ནས།
གཡོ་སྦྱོར་ལོག་སེམས་ནག་པོས་ཀུན་ནས་བསླང་སྟེ། ཁ་མཆུ་དང་རྩོད་པ་བྱེད་མི་འདི་དག་གི། མི་ནོར་ཟས་གསུམ་ཁ་རྗེ་དབང་ཐང་འཁོར་འབངས་རྩ་ལག་སྡེ་དང་བཅས་པ་སྲུང་མ་དྲེགས་བྱེད་ཀྱི་ཚོགས་ཁྱེད་རྣམས་ཀྱི་
ཟས་སྐལ་བཏུང་སྐལ་དུ་གཏད་པ་ཡིན་ཏེ། བཟའ་བ་རི་རབ་ལས་ཀྱང་གཏོས་ཆེ་བ། བཏུང་བ་རྒྱ་མཚོ་བས་ཀྱང་གཏིང་ཟབ་པ། བགོ་བ་ས་གཞི་ལས་ཀྱང་རྒྱ་ཆེ་བ་བདོག་པས། ཁྱེད་ཅག་གཡེལ་བ་མེད་པར་བརྒྱུད་
* གསུམ་དཔལ་ལྡན་བླ་མའི་སྔོན་གྱི་ཐ་ཚིག་གཉན་པོ་ལ་དགོངས་ཏེ། དེ་དག་གི་བཀའ་དང་དམ་ལས་ནམ་ཡང་མ་འདའ་བར་སྲ་བའི་གོ་ཆ་ལུས་ལ་གྱོན་ཞིག །གསོད་བྱེད་ཀྱི་སྤུ་གྲི་དམར་པོ་ལག་ན་ཐོགས་ཤིག །རྫུ་
249



རོལ་བའི་རྡོ་རྗེའི་གསུང་འབུམ།
འཕྲུལ་གྱི་རྟ་ཕོ་ཞོན་ལ་མགྱོགས་པའི་བང་རྩལ་སྐྱེད་ཅིག །མཐུ་སྟོབས་དང་ནུས་པའི་རྩལ་ཤུགས་བྱུང་ལ་འཁོར་ལྷ་སྲིན་དྲེགས་བྱེད་རྒྱ་མཚོའི་ཚོགས་དང་བཅས་པ་ཐམས་ཅད་དམིགས་བྱའི་དགྲ་བོ་དེའི་སྟེང་དུ་རྦད་
ཡིན་པས། སྤྲུལ་བ་ཡང་སྤྲུལ་དང་བཅས་པས་གནམ་ས་བར་སྣང་གི་ཁྱོན་ཐམས་ཅད་བཀང་སྟེ་དགྲ་བོའི་ཡུལ་དུ་དུས་ད་ལྟ་ཉིད་དུ་ཆོས་ཤིག །དགྲ་སྲོག་གཅོད་པ་ལ་སྙིང་སྟོབས་མ་དམན། དགྲ་ཤ་ཟ་བ་ལ་ཁམ་མ་ཆུང་།
དགྲ་ཁྲག་འཐུང་བ་ལ་རྩལ་མ་ཞན། ཚེ་འདི་ཕྱི་ལ་དུས་མ་འདེབས། ལས་རྒྱུ་འབྲས་ལ་ཁག་མ་ཤན །ཚེ་བསོད་ལས་གསུམ་ཟད་པའི་འགྲོ་བ་སྲུང་མ་ཁྱེད་ཅག་རྣམས་ཀྱིས་བསྒྲལ་ཡང་ཅི་དགོས། དེ་བས་ན་ཚེ་བསོད་
ལས་རླུང་སྐྱོབ་བྱེད་ཀྱི་ལྷ་སྲུང་དང་ལྡན་པ་འདི་རྣམས། བན་བོན་ནུས་པ་ཅན་གྱི་རྫས་སྔགས་དང་བསྲུང་འཁོར་གྱི་ནུས་མཐུ་དང་ཕྲོལ་ལ་སྐྱོབ་བྱེད་ཀྱི་ལྷ་སྲུང་དང་ཕྱེས་ཤིག ། ཕུང་པར་བྱེད་པའི་བདུད་དང་ཚེ་ལེན་
སྲོག་ལེན་གྱི་འཆི་བདག་གཤིན་རྗེ་མི་བསྲུན་གདུག་པ་ཅན་དང་སྤྱོད་ཅིག །སྐུ་སྲིན་པོ་ཁྲོས་པ་ལས་འཇིགས་སུ་རུང་བའི་རྣམ་འགྱུར་མི་སྡུག་པ་སྣ་ཚོགས་ངོམ་ལ། ཁྲོས་པས་རྐང་བྲོ་བརྡུང་བས་ས་གཞི་ཐམས་ཅད་གཡོ་
ཞིང་འགུལ་བར་གྱིས་ཤིག །གསུང་གིས་སྟོང་གསུམ་འགེང་བའི་ཧ་ཧའི་གད་མོ་དགོད་ཅིང་ཧཱུྃ་ཧཱུྃ་གི་སྣང་གླུ་ལོངས་ལ། ཕཊ་སྒྲ་དང་རྒྱོབ་སོད་སྦྱོ་བཟློག་གི་ང་རོ་དྲག་པོ་འབྲུག་ལྟར་དུ་སྒྲོགས་ཤིག །ཐུགས་གཤིན་རྗེ་བས་
250



བཅོ་བརྒྱད་
༡༄༅། ། ཀྱང་བཟོད་མེད་ཁྲོ་འཁྲུགས་རྔམས་པའི་སྟོབས་ཀྱིས། དགྲ་བོའི་ཡུལ་དུ་ཐན་དང་ལྟས་ངན་སྣ་ཚོགས་ཀྱི་ཆར་ཕོབས་ལ་རྣམ་རྟོག་ངན་པས་དགྲ་བོ་ཕུང་ལ་སྦྱོར་ཅིག །ང་རྣལ་འབྱོར་བ་འདིའི་ལྷ་ཡིན་ཟེར་ཞིང་
དགྲ་བོའི་བླ་མིང་ནས་བོས་ལ་སྐྱ་དང་རྐང་ལག་ནས་འཐོན་ཅིག །གཟུགས་ཕུང་ལ་ནད་ཡམས་སྣ་ཚོགས་ཀྱིས་ཚང་ཆོས་ལ་སྡུག་བསྔལ་དང་ཟུག་གཟེར་དྲག་པོས་ཆོ་ངས་འདེབས་པར་གྱིས་ཤིག །ཡན་ལག་ཞ་གྲུམ་དུ་
ཐོངས་ལ་མགོ་བོ་ལྟག་པར་བསྣོལ་ཅིག །ལུས་ལ་མཛེ་ནད་ཕོལ་མིག་གིས་ཐོབ་ལ་སེམས་ལ་དྲན་མེད་སྨྱོ་འབོག་ཏུ་ཐོངས་ཤིག །ཕོ་རྒྱུད་ལ་བབ་ན་གྲི་ཁ་ནང་དམེ་ཐོངས་ལ་རང་ཤ་རང་གིས་ཟ་ཞིང་རང་ཁྲག་རང་གིས་
འཐུང་དུ་ཆིག་ཅིག །མོ་རྒྱུད་ལ་བབས་ན་མངལ་ཁྲག་བུ་ཚང་ནས་སྐོམ་ལ་སྐྱེ་རྒྱུད་རྩད་ནས་ཆོད་ཅིག །ཆེ་རྒྱུད་ལ་བབ་ན་ཆེ་མགོ་ཐོག་གིས་གཏོར་ལ་རང་མཚོན་རང་ལ་རྒྱོབ་ཅིག །ཆུང་རྒྱུད་ལ་བབས་ན་ཆུང་རྐང་རལ་
གྲིའི་ཁྲོག་ལ་མེ་གྲི་དང་ཆུ་གྲིར་ཐོངས་ཤིག །ཡུག་མོས་བྲང་ལ་བརྡུང་བཞིན་གཡང་འགུག་གི་གྲི་རུ་སོད་ཅིག །སྟེང་ནས་ཐོག་དང་ཁྲག་གི་སྐྱིན་ཐང་ཕོབ་ཅིག །འོག་ནས་ནད་དང་དུག་གི་རླངས་པ་འཕྱུར་བར་གྱིས་ཤིག
* བར་ནས་མཚོན་ཆ་སྣ་ཚོགས་ཀྱི་བུ་ཡུག་འཚུབས་ཤིང་མེ་སྟག་གི་ཚ་ཚ་འཕྱོ་བར་གྱིས་ཤིག །འདི་དག་ཡུན་རིང་དུ་གནས་ན་བསྟན་འགྲོ་གཉིས་ཆར་ལ་འཚེ་བས་ལས་ངན་ཚབས་པོ་ཆེ་བསགས་སྟོབས་ཀྱིས། ཤི་བའི་
251



རོལ་བའི་རྡོ་རྗེའི་གསུང་འབུམ།
འོག་ཏུ་ངན་སོང་གི་གནས་སུ་བསྐལ་བའི་བར་དུ་སྡིག་བསྔལ་དྲག་པོ་བཟོད་བླག་མེད་པ་ཉམས་སུ་མྱོང་དགོས་པས། དེས་ན་སྙིང་རྗེའི་ཡུལ་དུ་གྱུར་བ་འདི་རྣམས་ཀྱིས། ལས་ངན་བསོགས་པའི་རྟེན་ལུས་ངན་འདི་ལས་
རྣམ་ཤེས་ཆོས་དབྱིངས་སུ་དྲོངས་ལ། གཟུགས་ཕུང་ཚོགས་ཀྱི་འཁོར་ལོར་རོལ་ཅིག །མིག་འབྲས་ཁྲོ་བོ་དྲུང་ནས་ཕུད་ལ་ཀླད་པ་དཀར་པོ་ཞོ་ལྟར་དུ་དཀྲུགས་ཤིག །རོ་འཛིན་ལྐོག་མ་ནས་འཐེན་ལ་དོན་སྙིང་དམར་པོ་
ཁུང་ནས་ཕྱུངས་ཤིག །ལྟོ་བ་གཞོང་ནས་རལ་ཞིང་ཤ་རུས་ནང་ཁྲོལ་གྱི་ཐང་མ་བརྡོལ་ཞིག །སྙིང་ཁྲག་དྲོད་མོ་ཧུབ་ཀྱིས་འཐུང་ལ་ཤ་ཚིལ་རུས་པ་ཧབ་ཐོབ་ཏུ་བཞེས་ཤིག །མི་ལྤགས་རློན་པ་གཡང་ལུགས་སུ་གྱོན་ལ་མི་
མགོ་རློན་པ་དོ་ཤལ་དུ་གྱིས་ཤིག །མི་རོ་དང་རྟ་རོ་མང་པོས་ས་སྟེང་ཁོངས་ལ་རོ་ལང་མང་པོས་འདུར་རྒྱུག་བྱེད་པར་གྱིས་ཤིག །ཤི་བའི་རོ་ལ་འདབ་ཆག་འཁོར་མི་ཕོད་པར་མཛོད་ཅིག །དུར་གྱི་ཁྲོད་དུ་ཝ་སྤྱང་སླེབ་མི་
ནུས་པར་གྱིས་ཤིག །ཕུང་པའི་ཤུལ་དུ་ཉིན་མཚན་མེད་པར་འཇིགས་ཤིང་སྐྱི་གཡའ་བའི་གནས་མ་རུང་བར་གྱིས་ཤིག །མདོར་ན་རྣལ་འབྱོར་བ་བདག་གིས་གདུང་བའི་ཡུས་ཀྱིས་འབོད་ཅིང་བསྐུལ་བ་དོན་དང་ལྡན་
པར་གྱིས་ལ། མངོན་སྤྱོད་དྲག་པོའི་ལས་ཀྱི་ཆེ་བ་སྟོན་ཕྱིར་བསད་རྟགས་དོན་སྙིང་དམར་པོ་མངོན་སུམ་དུ་ཁྱེར་ལ་ཤོག་ཅིག །རང་བཞིན་གྱི་འཆི་བ་སེམས་ཅན་ཡོངས་ལ་མཆིས་པས། ཡིད་ལ་བརྣག་པའི་དམ་ཉམས་
252



ཀ༄༅། །བསྟན་དགྲ་སྡིག་ཅན་འདི་དག་ལོ་ཟླ་ཞག་དང་ཟ་མར་མ་འགྱང་བར། དུས་མྱུར་བ་ཉིད་དང་ད་ལྟ་ཉིད་དུ་འཇིགས་སུ་རུང་བའི་ཆོ་འཕྲུལ་མི་བཟད་པ་སྣ་དགུ་དང་བཅས་ཏེ། ཐལ་བའི་རྡུལ་ཕྲན་བཞིན་དུ་
བརླག་པའི་འཕྲིན་ལས་གཡེལ་བ་མེད་པར་མཛོད་ཅིག ས་མ་ཡ་རཀྵནྟུ། དམ་ཉམས་དགྲ་བགེགས་རྣམས་ཀྱི་ཤ་ཁྲག་རུས་པ་དོན་སྙིང་རྣམ་ལྔ་དང་བཅས་པ་ཐམས་ཅད་ལ་ཁ་རཾ་ཁཱ་ཧི། ཞེས་དམོད་པ་དྲག་ཏུ་འདོར་ཞིང་
གསེར་སྐྱེམས་དགྲ་ཕྱོགས་སུ་བཏང་ལ་དམིགས་མེད་ཀྱི་ངང་ལ་མཉམ་པར་འཇོག་གོ། །གྲུབ་ན་ཕྱིས་སུ་མངའ་གསོལ་ལམ་གཏང་རག་ཙམ་བཏང་ངོ་། །འདི་ལ་རིག་པས་དཔྱད་དེ་མིང་ཚིག་ལ་ཕྲི་བསྣན་དང་ཚིག་ཕྲད་
# བསྒྱུར་བ་སོགས་ཅི་རིགས་བྱས་ན་གཞན་ལའང་སྦྱར་དུ་རུང་ངོ༌། །ཞེས་བསྟན་སྲུང་ཧོར་མོ་སྤུན་དགུ་ལ་གློ་བུར་གྱི་ལས་བཅོལ་བ་དམོད་པ་དགྲ་སྡེ་འཇོམས་པའི་རྡོ་རྗེའི་ཐོག་ཆར་ཞེས་བྱ་བ་འདི་ནི། དྷིཕུ་མཆོག་སྤྲུལ་
རིན་པོ་ཆེ་ནས་དྭགོས་གལ་ཞིག་ལ་བརྟེན་ནས་ལྷ་རྫས་བཅས་བཀའ་ནན་གྱི་མེ་ཏོག་སྤྱི་བོར་འཐོར་བ་གྱེན་ཏུ་མ་ལྡོག་ཀྱང་ཕྱི་བཤོལ་གྱི་ངང་དུ་ལོས་འདུག་ཐོག །གློ་བུར་རིན་པོ་ཆེ་འབྱོན་པར་ཐོས་པས་ཡིད་བྱེད་དེ། ༧
#* རྨོངས་རྟུལ་སྔགས་རིག་འཛིན་པ་དབང་ཆེན་དགྱེས་པ་རྩལ་ལམ་ཡང་ན་རོལ་བའི་རྡོ་རྗེར་འབོད་པས་དོམ་པས་གསུང་དང་སྐྱེ་བོའི་ངག་སྒྲོས་ཐན་ཐུན་ལ་བརྟེན་ནས་གང་ཤར་ཆལ་ཆོལ་ཉིད་དུ་ཡུད་ཙམ་ལ་མགྱོགས་པར་བྲིས་པ་སུ་ཐོད་ཐོད་ལ་མི་བྱ་བར་གུ་རྒྱ་ས་
253



རོལ་བའི་རྡོ་རྗེའི་གསུང་འབུ
མཱ་ཡ། བསྟན་དགྲ་སྡིག་པོ་ཆེ་རྣམས་འཇོམས་པ་རྡོ་རྗེའི་མཚོན་ཆ་འབར་བ་སྤུ་གྲི་རེག་གཅོད་ལྟ་བུར་གྱུར་ཅིག །༼ཨི༽ དགེའོ། །
༄༅། །རྒྱལ་བའི་བསྟན་སྲུང་ཆེན་མོ་ཟབ་མྱུར་ཧོར་མོ་སྤུན་དགུ་ལ་བསྟོད་ཅིང་འཕྲིན་ལས་བཅོལ་བ་སྙན་བརྗིད་དབྱར་རྔའི་སྒྲ་དབྱངས་ཞེས་བྱ་བཞུགས་སོ། ། ན་མོ་གུ་རུ་བཛྲ་བྷེ་ར་ཝ་ཡ། ཤ་ཟ་ཧོར་མོའི་བསྟོད་པ་ནི།
དྲེགས་པ་ཟིལ་གནོན་པདྨ་ཐོད་ཕྲེང་རྩལ། །གཤིན་རྗེའི་གཤེད་དང་དབང་ཆེན་ལྷ་ཚོགས་ལ། །གུས་པས་བཏུད་ནས་ཟབ་མྱུར་མཁའ་འགྲོའི་གཙོ། །ཤ་ཟ་ཧོར་མོ་འཁོར་བཅས་བསྟོད་པར་བགྱི། །འཇམ་དཔལ་ཁྲོ་བོའི་
ཡུམ་ཆེན་རོ་ལངས་མ། །བསྟན་པ་བསྲུང་ཕྱིར་རབ་ཁྲོས་དྲག་མོའི་གཟུགས། །མ་ངེས་ཅིར་ཡང་སྣང་བའི་ཆོ་རོལ་ལས། །མ་མོ་ཆེན་མོ་དུར་ཁྲོད་བདག་མོར་བསྟོད། །ཨོ་ཊིའི་ཡུལ་གྱི་གསང་མཛོད་གཉེར་ཁ་མོ། །ཁྲག་
འཐུང་མཁའ་འགྲོ་ཡོངས་ཀྱི་གཙོ་མོ་རྗེ། །བསྟན་དགྲ་གདུག་ཅན་སྒྲོལ་བའི་མཐུ་མོ་ཆེ། །མཁའ་འགྲོའི་དབང་ཕྱུག་ཤ་ཟ་ཧོར་མོར་བསྟོད། །སྐུ་མདོག་དམར་མོ་ན་ཆུང་གཞོན་ནུའི་ཚུལ། །དར་དམར་བེར་དང་ཁྲག་གི་
གཡང་གཞི་གྱོན། །ཕྱག་གཡས་ལྕགས་ཕུར་གཡོན་པས་ཟངས་སྒྲུག་བསྣམས། །རླུང་གི་ཤུགས་ལྡན་རྔ་མོང་བཅིབས་ལ་བསྟོད། །སྐབས་འགར་དམར་ནག་ཞལ་གདངས་སྤྱན་གསུམ་བགྲད། །དར་ནག་བེར་གསོལ་
254



༄༅། ། མགོ་འཕྲེང་དོ་ཤལ་འཕྱང་། །གཡས་པས་རལ་གྲི་གཡོན་པས་ཐན་བྱ་འཛིན། །འཇིགས་རུང་རི་སྤྱང་སྔོན་མོ་བཅིབས་ལ་བསྟོད། །རེས་འགའ་སྐུ་མདོག་དམར་མོ་མཆེ་བ་གཙིགས། །ཞིང་ཆེན་སྐེད་དཀྲིས་
དར་དམར་བེར་ཆེན་གསོལ། །ཕྱག་གཡས་ལྕགས་ཕུར་གཡོན་པས་ཐན་བྱ་འཛིན། །ལྕགས་སྤྱང་སྟེང་ན་བརྐྱང་བསྐུམས་འགྱིང་ལ་བསྟོད། །སྐབས་འགར་དམར་ནག་ཞལ་གདངས་མཆེ་བཞི་གཙིགས། །དམར་ཟླུམ་
སྤྱན་གསུམ་དབུ་སྐྲ་གྱེན་དུ་འབར། །ཐོད་སྐམ་དབུ་རྒྱན་མགོ་འཕྲེང་བེར་ནག་གྱོན། །ཕྱག་གཉིས་རལ་གྲི་ལྕགས་ཕུར་བསྣམས་ལ་བསྟོད། །མཆན་ཁུང་གཡས་ནས་སྤྲུལ་བའི་ལྕགས་སྤྱང་དང་། །གཡོན་ནས་ཐན་བྱ་
འགྲྭ་པ་དགྲ་ལ་འགྱེད། །ཁྲག་མཚོའི་ཀློང་དཀྱིལ་མེ་རླུང་འཁྲུགས་པའི་དབུས། །ཟ་བྱེད་རབ་འཇིགས་སྤྱང་མོ་བཅིབས་ལ་བསྟོད། །གཏུམ་ཆེན་འཇིགས་རུང་བྲག་རིའི་ཡང་སྟེང་ན། །འབར་འཕྲེང་འཁྲུགས་དབུས་རྔམ་
བརྗིད་ཕོ་བྲང་ཆེ། །ཁྲག་ཞག་རྦ་རླབས་འཁྱིལ་དབུས་དགྲ་བགེགས་སྟེང་། །རོལ་མཛད་ལྟས་ངན་ཐན་གྱི་བདག་མོར་བསྟོད། །རེས་འགའ་ཞི་དང་སྐབས་འགར་བརྗོད་ཚུལ་ལྡན། །རེ་འགའ་ཆགས་ཉམས་རེ་འགའ་
#་ དྲག་མོའི་གཟུགས། །གཅིག་ཏུ་མ་ངེས་བསྟན་དང་བསྟན་འཛིན་ཚོགས། །སྐྱོང་མཛད་སྲུང་མའི་དབང་མོ་ཁྱོད་ལ་བསྟོད། །གཡས་སུ་ཀླུ་མོ་ཤནྟ་དཀར་དམར་མདངས། །རིན་ཆེན་རྒྱན་ལྡན་མེ་ལོང་ནོར་བུ་འཛིན། །སྐུ་
255



རོལ་བའི་རྡོ་རྗེའི་གསུང་འབུམ།
སྨད་སྦྲུལ་འཁྱིལ་ཆུ་སྲིན་སྟེང་ན་རོལ། །ཀླུ་བདུད་འབུམ་གྱི་གཙོ་མོ་ཁྱོད་ལ་བསྟོད། །གཡོན་ན་བཙན་མོ་དམར་མོ་མི་ཁ་མ། །ཕྱག་གཡས་དགྲ་སྙིང་གཡོན་པས་བཙན་ཞགས་འཕེན། །མི་ལྤགས་གཡང་གཞི་གྱོན་ཞིང་
བཙན་རྟ་ཞོན། །བཙན་དམག་འབུམ་སྡེའི་རྗེ་མོ་ཁྱོད་ལ་བསྟོད། །བྱང་ཤར་སྔོན་རྒྱུག་རུ་འདྲེན་སྐུ་མདོག་ནག །ཕྱག་གཉིས་ཞིང་ཆེན་གཡབ་ཅིང་རྒྱུ་ཞགས་འདེབས། །གཅེར་མོ་དགྲ་བོའི་མིང་འབོད་རྫུ་འཕྲུལ་གྱི།
གློག་དམར་ཞོན་ནས་སྟོང་གསུམ་སྐོར་ལ་བསྟོད། །ཤར་ལྷོར་སྔོན་རྒྱུག་རུ་འདྲེན་སྐུ་མདོག་དམར། །ཕྱག་གཡས་ཁྲམ་ཤིང་གཡོན་པའི་སྦར་མོ་གདེངས། །རེ་སྡེ་གྱོན་ཞིང་སྡང་མིག་ཕྱོགས་བཅུར་གཟིགས། །སྟོང་གསུམ་
ཁྲམ་འདེབས་ལྕེ་སྤྱང་ཞོན་ལ་བསྟོད། །ལྷོ་ནུབ་རྗེས་འབྲང་བླ་རྐུན་བདག་མོ་ནི། །མུན་ལྟར་གནག་ཅིང་དམར་བའི་མདངས་ཆགས་པ། །ཕྱག་གཉིས་ཟོར་བ་དགྲ་སྟ་ཞིང་ལྤགས་གསོལ། །རླུང་ནག་འཚུབ་ཞོན་བཤུགས་
གླུ་ལེན་ལ་བསྟོད། །ནུབ་བྱང་རྗེས་འབྲང་བླ་རྐུན་ལྗང་ནག་མདོག །ཐལ་མོ་བརྡབས་ཤིང་ཧ་ཧའི་གད་རྒྱངས་སྒྲོགས། །གཟིགས་ལྤགས་སྟོད་ཁེབས་མི་མགོའི་ཕྲེང་བས་བརྒྱན། །འཇིགས་རུང་དུག་སྦྲུལ་ནག་པོ་ཞོན་ལ་
བསྟོད། །སླད་ཀྱི་རྗེས་འབྲང་བླ་རྐུན་ཁྲག་མདོག་དམར། །རལ་བ་འཕྱང་ཞིང་སྤྱན་བགྲད་ཡལ་གམ་ཅན། །སྒྲོལ་བྱེད་སྤུ་གྲི་དབྱུག་ཐོགས་ཞིང་ཆེན་གསོལ། །གཏུམ་རྔམས་དྲེད་མོ་མི་ཟན་ཆིབས་ལ་བསྟོད། །ཤར་གྱི་བླ་
256



1 ༄༅། །རྐུན་བདག་མོ་སྐུ་མདོག་དཀར། །ཆགས་པའི་ཉམས་ལྡན་རྨ་བྱའི་སྒྲོ་ཐུལ་གྱོན། །གཡས་པས་མདའ་དར་གཡོན་པས་ཚེ་བུམ་བསྣམས། །དཔའ་གཏུམ་རྒྱ་སྟག་དམར་ཁྲ་ཞོན་ལ་བསྟོད། །ལྷོ་ཡི་བླ་རྐུན་བདག་
མོ་སེར་ནག་མདོག །ཐོད་སྐམ་དབུ་རྒྱན་ལྕགས་ཀྱུ་གཏེར་སྒྲོམ་འཛིན། །དར་སེར་རལ་ག་ཆུ་ཤེལ་འཕྲེང་བས་བརྒྱན། །རབ་འཇིགས་གཟིག་མ་སེར་ཁྲ་ཆིབས་ལ་བསྟོད། །ནུབ་ཀྱི་བླ་རྐུན་དབང་སྡུད་མཆོག་སྤྲུལ་མ།
༧ དམར་སྨུག་སྤྱན་གསུམ་མཁར་གཟིགས་རལ་བའི་དཀྱིལ། །ལྷ་ཆེན་ཞལ་མངོན་ཕྱག་གཉིས་ཉི་ཟླ་བསྣམས། །གཅེར་བུ་དོམ་ནག་སྨོན་པ་ཞོན་ལ་བསྟོད། །བྱང་དུ་སྤྲུལ་བའི་བྲན་མོ་སྐུ་མདོག་སྔོ། །སྐུ་སྟོད་གཅེར་མོ་
ཞིང་ཆེན་སྨད་གཡོགས་གསོལ། །དབུགས་སྐྱལ་མཆན་བཅུག་ཕྱག་གཉིས་དུག་མདའ་འགེངས། །ཁམས་གསུམ་སྐོར་བྱེད་ཝ་མོ་ཞོན་ལ་བསྟོད། །གཞན་ཡང་ཁྱེད་ཀྱི་འཁོར་དུ་གཏོགས་པ་ཡི། །དགྲ་སྲོག་གཅོད་ལ་
དཔའ་བའི་མཐུ་རྩལ་ཅན། །བསྟན་འཛིན་བུ་སློབ་སྐྱོང་ལ་བྱམས་ལྡན་པའི། །སྤྲུལ་བ་ཡང་སྤྲུལ་ཉིད་སྤྲུལ་རྣམས་ལ་བསྟོད། །མ་མོ་བདུད་མོ་སྨན་མོ་གནོད་སྦྱིན་མོ། །མོན་མོ་དམན་མོ་མོ་རྒྱུད་དྲེགས་པའི་རིགས། །ཉི་
* ཟེར་རྡུལ་དང་གངྒའི་བྱེ་སྙེད་ཀྱི། །འཁོར་ཚོགས་དམ་ཅན་རྒྱ་མཚོར་བཅས་ལ་བསྟོད། །ཁྱེད་རྣམས་མཆོད་ཅིང་བསྟོད་ནས་བཅོལ་བའི་ལས། །རྒྱལ་བསྟན་སྤྱི་དང་འཇམ་མགོན་རྒྱལ་བ་ཡི། །བསྟན་པ་དར་རྒྱས་བསྟན་
257



རོལ་བའི་རྡོ་རྗེའི་གསུང་འབུམ།
འཛིན་སྡེ་དང་བཅས། །བཤད་སྒྲུབ་བྱ་བས་ཉིན་མཚན་འདའ་བར་མཛོད། །སྐྱབས་འོག་བསྲུང་བྱ་མི་ནོར་འཁོར་བཅས་ལ། །མགོན་སྐྱབས་དཔུང་གཉེན་ཁ་འཛིན་གྲོགས་ལྡན་དང་། །བར་ཆད་རྐྱེན་སོལ་ཡིད་ལ་
བསམ་པའི་དོན། །ཅི་བཅོལ་ལས་ཀུན་ཐོགས་མེད་མྱུར་འགྲུབ་མཛོད། །དགོན་གནས་འདུས་སྡེ་རྟེན་གསུམ་མཆོད་པའི་རྫས། །འདུ་བའི་སྐྱོ་དང་དཀོར་ཆ་ཡོ་བྱད་ཀུན། །སྲུང་མ་ཁྱོད་ལ་བཅོལ་ཞིང་གཉེར་གཏད་ན། །
མ་གཡེལ་ཐུབ་པར་སྲུངས་ཤིག་མཐུ་ལྡན་མ། །བདག་ཅག་དཔོན་སློབ་མི་ཕྱུགས་འཁོར་འབངས་བཅས། །གཞི་བྱེས་ལམ་གསུམ་གར་འགྲོ་གར་གནས་ཀྱང་། །རྟ་ཕྱུགས་ཟས་ནོར་ཡོ་བྱད་གང་ཡང་རུང་། །གཡོ་སྦྱོར་
ལོག་སེམས་ལྡན་པའི་དགྲ་སྡེ་ཡིས། །འཇམ་པོས་རྐུ་དང་བཙན་པོས་འཕྲོག་བཅོམ་སོགས། །ཁས་ཞན་སྐྱབས་དང་བྲལ་བའི་སྐབས་བྱུང་ཚེ། །ཧོར་མོ་སྤུན་དགུ་འཁོར་བཅས་སྙིང་མ་རིང་། །མ་ཐོགས་སྐད་ཅིག་ཉིད་ལ་
མངོན་དུ་རྒྱུག །མཐུ་སྟོབས་དྲག་ཤུལ་ནུས་པའི་རྩལ་ཆེན་ཕྱུངས། །ལྟས་ངན་ཆོ་འཕྲུལ་གདུག་པའི་དཔུང་བསྐྱེད་ནས། །རང་ནོར་གཞན་དུ་མ་ཤོར་ཚུར་བསྡུས་ལ། །དགྲ་དཔུང་ཐལ་བར་རློགས་ཤིག་མཐུ་མོ་ཆེ། །མདོར་
ན་རྣམ་ཀུན་ལུས་དང་གྲིབ་མ་ལྟར། །ཉེ་བར་འགྲོགས་ནས་ཆོས་སྲིད་བྱ་བ་རྣམས། །གང་བཅོལ་འཕྲིན་ལས
ལས་རབ་འབྱམས་མི་གཡེལ་བར། །ཐོགས་མེད་འགྲུབ་པའི་སྡོང་གྲོགས་དམ་པ་མཛོད། །༧ ཅེས་རྒྱལ་བའི་བསྟན་
258



T!
ཉེར་གཉིས་
༄༅། །སྲུང་ཆེན་མོ་ཟབ་མྱུར་ཧོར་མོ་སྤུན་དགུ་ལ་བསྟོད་ཅིང་འཕྲིན་ལས་བཅོལ་བ་སྙན་བརྗིད་དབྱར་རྔའི་སྒྲ་དབྱངས་ཞེས་བྱ་བ་འདི་ནི། དགེ་སློང་ལུང་རིགས་རྒྱ་མཚོ་ནས་ཧོར་མོ་སྤུན་དགུའི་སྐུ་མདོག་དང་ཕྱག་མཚན་ཞོན་པའི་རིགས་ལ་གསལ་ཁ་ཅན་གྱི་
བསྟོད་པ་ཞིག་ཅིས་ཀྱང་བྲི་དགོས་ཚུལ་གྱི་བསྐུལ་མ་ལྷ་རྫས་དང་བཅས་ཆེད་གཉེར་བགྱིས་པས། འདི་དག་གི་སྐུ་མདོག་སོགས་ལ་མཐའ་གཅིག་ཏུ་ངེས་པ་དཀའ་ཡང་བསྐུལ་པོའི་གཡར་ངོ་མ་ལྡོག་ཙམ་དུ་དམ་པའི་གསུང་ལ་བརྟེན་ནས། རྨོངས་རྟུལ་གྱི་ན་བ་ཝ་
གཱིནྡྲའམ་མིང་གཞན་དབང་ཆེན་དགྱེས་པ་རྩལ་ལམ་ཡང་ན་རོལ་བའི་རྡོ་རྗེར་འབོད་པས་མེ་ཆུ་དཔྱིད་ཟླ་ར་བའི་ཉེར་དགུ་ལ་སོར་རྩེས་འདུ་བྱེད་བགྱིས་པའོ། །སརྦ་མངྒ་ལཾ། ༈ བྷོ༔ ཨོ་རྒྱན་ཡུལ་གྱི་བྱང་ཤར་མཚམས། །རྡོ་རྗེའི་བྲག་རྫོང་འབར་
པའི་སྟེང་། །དུག་མཚོ་རྦ་རླབས་འཁྱིལ་དབུས་ནས། །གསང་ཆེན་བཀའ་ཡི་བྱ་ར་བ། །མཐུ་ལྡན་སྲུང་མ་ཐ་ཚིག་ཅན། །རྡོ་རྗེ་ཕག་མོའི་རྣམ་པར་འཕྲུལ། །མཁའ་འགྲོའི་དབང་ཕྱུག་ཁ་མོ་ཆེ། །མྱུར་མགྱོགས་དྲག་རྩལ་
ཅན་གྱི་ལྷ། །ལྟས་ངན་ཐན་གྱི་མངའ་བདག་མོ། །མི་སྲུན་ཤ་ཟ་ཧོར་མོ་ནི། །ཀླུ་བཙན་ཧོར་མོ་སྤུན་དགུའི་ཚོགས། །འཁོར་དང་བཅས་པ་འདིར་བྱོན་ལོ། །ཉམས་པ་བསྒྲལ་པའི་ཤ་ཁྲག་རུས། །དོན་སྙིང་རྣམ་ལྔ་རྐང་ཚིལ་
ཀ་ ཞག །ཤ་ཆེན་གསུར་ཆེན་དུད་པའི་སྤྲིན། །དམར་ཆེན་གཏོར་མ་གྲི་རྒོད་སྙིང་། །ཁྲག་ཆང་སྐྱེམས་ཕུད་ཨགྷཾ་སོགས། །དྲག་པོའི་མཆོད་སྤྲིན་བསམ་ལས་འདས། །མ་ཚང་མེད་པ་འདི་འབུལ་ལོ། །ཐུགས་དམ་བསྐང་ལ་
259



རོལ་བའི་རྡོ་རྗེའི་གསུང་འབུམ།
ཉམས་ཆག་བཤགས། །བདག་ཅག་གཞི་བྱེས་གར་གནས་ཀྱང་། །སྲུང་མའི་དབང་མོ་ཁྱེད་རྣམས་ནི། །ལུས་དང་གྲིབ་མ་ལྟར་འགྲོགས་ལ། །ཉེས་ཚོགས་མ་ལུས་ཞི་བ་དང་། །ལེགས་ཚོགས་ཐམས་ཅད་འཕེལ་ཞིང་
རྒྱས། །དགྲ་བགེགས་དཔུང་བཅས་ཐལ་བར་རློག །ཆོས་སྲིད་འདོད་དོན་འགྲུབ་པ་ལ། །འཕྲིན་ལས་རྣམ་བཞི་གཡེལ་མེད་མཛོད། །༧ ཅེས་པ་འདི་ཡང་དྷརྨ་པཱ་ལའི་ངོར། གྱི་ན་བ་རོལ་མིང་བས་སོ། །དགེའོ། །
༄༅། །བསྟན་བསྲུང་ཧོར་མོ་སྤུན་དགུ་ལ་བརྟེན་ནས་གཡང་འགུགས་བྱ་ཚུལ་མཆོག་ཐུན་དངོས་གྲུབ་འགུགས་པའི་ལྕགས་ཀྱུ་ཞེས་བྱ་བཞུགས་སོ། ། ན་མོ་གུ་རུ་མཉྫགྷོ་ཥསྭ་ར་སྭསྟི་བྱཱ འདིར་བསྟན་སྲུང་ཡོངས་ཀྱི་གཙོ་མོ་མཁའ་
འགྲོའི་དབང་ཕྱུག་ཧོར་མོ་སྤུན་དགུ་ལ་བརྟེན་ནས་གཡང་འགུགས་བྱ་བར་འདོད་པས། ཡི་དམ་ལྷའི་ང་རྒྱལ་དང་ལྡན་པའི་སྒོ་ནས་གཡང་རྫས་རྣམས་ཨོཾ་ཨཱ༔ཧཱུྃ་གིས་བརླབས་ལ། ཧཱུྃ༔ བསླུ་མེད་སྐྱབས་མཆོག་མ་ལུས་
འདུས་པའི་བདག །ཕུན་ཚོགས་བྱིན་རླབས་སྤྲིན་ཕུང་འཁྲིགས་པའི་དཔལ། །མཆོག་ཐུན་དངོས་གྲུབ་འདོད་དགུ་སྩོལ་བའི་གཉེན། །འཇིགས་མཛད་ཁྲོ་རྒྱལ་ཡབ་ཡུམ་བྱིན་ཆེན་ཕོབས། །ཆོས་ཀུན་གདོད་ནས་མཁའ་
ལྟར་དག་པའི་དབྱིངས། །ཀུན་རྫོབ་སྣ་ཚོགས་དབང་པོའི་གཞུ་བཞིན་དུ། །འགགས་མེད་རྟེན་འབྱུང་ཟབ་མོའི་ནུས་པ་ཡིས། །རྨད་བྱུང་དབང་གི་བཀྲ་ཤིས་འཁྱིལ་བར་ཤོག །བདེ་ལེགས་རྩ་བ་བླ་མ་མཆོག་གསུམ་དང་།
260



ཉེར་གསུམ་
» ༄༅། ། །ཡི་དམ་ཆོས་སྲུང་ནོར་ལྷའི་བྱིན་མཐུ་ཡིས། །དགེ་མཚན་བཀྲ་ཤིས་འདོད་པ་འཇོ་བའི་དཔལ། །གཡང་གི་དངོས་གྲུབ་དེང་འདིར་ཆར་བཞིན་སྩོལ། །ཁྱད་པར་རྒྱལ་ཀུན་ཡུམ་གཅིག་དབྱངས་ཅན་ལྷ། །ཞི་དང་
ཁྲོ་དང་གཙོ་དང་འཁོར་གྱི་ཚུལ། །རེ་རེ་ལ་ཡང་ཞི་རྒྱས་དབང་དྲག་སོགས། །མ་ངེས་ཅིར་ཡང་སྟོན་པའི་རྫུ་འཕྲུལ་ཅན། །ཁྱོད་སྔོན་ཨོ་རྒྱན་མཁའ་འགྲོའི་གླིང་མཆོག་ཏུ། །དཔལ་ལྡན་གྲུབ་པའི་དབང་ཕྱུག་འཁོར་ལོའི་
བསྒྱུར། །ཁྱབ་བདག་པདྨ་ཀ་རའི་སྤྱན་སྔ་རུ། །རྒྱལ་བསྟན་རིན་ཆེན་སྐྱོང་བར་ཞལ་གྱིས་བཞེས། །བཀའ་རྟགས་རྡོ་རྗེའི་ཅོད་པན་སྤྱི་བོར་འཆང་། །མྱོང་གྲོལ་དམ་རྫས་བདུད་རྩི་ལྗགས་ལ་མྱང་། །དམ་བཅས་བྲོ་བོར་
སྲོག་སྙིང་གཏའ་རུ་ཕུལ། །རིག་འཛིན་སྔགས་ཀྱི་སྲུང་མར་མངའ་གསོལ་མཛད། །དེ་ཕྱིར་བསྟན་དང་བསྟན་འཛིན་སྐྱོང་བ་དང་
། །བསྟན་དགྲ་སྒྲོལ་ཕྱིར་དབང་དྲག་རོལ་བའི་སྐུར། །ཉེར་བཞེངས་མཁའ་འགྲོའི་དབང་
ཕྱུག་ཧོར་མོ་ཆེ། །འཁོར་ཚོགས་དང་བཅས་ཐ་ཚིག་དྲན་མཛོད་ལ། །དད་བརྩོན་དམ་ལྡན་སྒྲུབ་མཆོག་བདག་ཅག་གིས། །རྟག་ཏུ་གསོལ་མཆོད་བརྟེན་ཅིང་བསྒྲུབ་ལགས་ན། །བརྩེ་ལྡན་མ་ཡིས་བུ་བཞིན་ཉེར་དགོངས་
ཏེ། །ཡིད་ལ་རེ་འབྲས་དོན་དང་ལྡན་པར་མཛོད། །ནད་གདོན་སྡིག་སྒྲིབ་མཐའ་དག་ཞི་མཛད་མ། །ཚེ་བསོད་དཔལ་འབྱོར་མངའ་ཐང་རྒྱས་མཛད་མ། །བརྟན་གཡོའི་ལེགས་ཚོགས་དབང་དུ་སྡུད་མཛད་མ། །ཞིང་བཅུ་
261



རོལ་བའི་རྡོ་རྗེའི་གསུང་འབུམ།
མ་ལུས་ཐལ་བར་བརླག་མཛད་མ། །དམ་སྲི་འགོང་པོའི་རིགས་གྱུར་འདུལ་མཛད་མ། །འཕྲིན་ལས་གློག་ལྟར་མྱུར་བའི་ལས་མཛད་མ། །བསྟན་འཛིན་བུ་སློབ་སྐྱོང་བའི་སྲིང་གཅིག་མ། །དེང་འདིར་གཡང་གི་འཕྲིན
ལས་དུས་ལ་བབས། །མཐུ་སྟོབས་རྫུ་འཕྲུལ་གཏེར་གྱི་མངའ་བདག་མོ། །ཁྱོད་ཉིད་གར་གྱི་རྣམ་འགྱུར་བསྐྱོད་ཙམ་གྱིས། །འཁོར་འདས་སྣོད་བཅུད་དཔལ་འབྱོར་ལེགས་པའི་ཚོགས། །ཕྱ་གཡང་དངོས་གྲུབ་མ་ལུས་
འགུགས་མཛད་མ། །ཐུགས་སྲོག་ནས་འཕྲོས་འོད་ཞགས་རབ་རྩེན་ཏེ། །ཆོས་དང་སྲིད་ཀྱི་དགེ་མཚན་ཇི་སྙེད་ཀུན། །མ་ཐོགས་སྐད་ཅིག་ཉིད་ལ་གནས་མཆོག་འདིར། །སྤྲིན་བཞིན་འཁྲིགས་ལ་ཆར་བཞིན་འབེབས་
པར་མཛོད། །མཚན་ལྡན་བཤེས་གཉེན་ཡིད་བཞིན་དབང་གི་རྒྱལ། །ལྟ་སྤྱོད་ཁྲིམས་གཙང་གྲོགས་བཟང་གསེར་རིའི་ཕྲེང་། །འབྱོར་ལྡན་བསྟན་པའི་སྦྱིན་བདག་མངའ་ཐང་རྒྱས། །ཆོས་བསྒྲུབ་མཐུན་རྐྱེན་འཛོམས་
པའི་ཕྱ་གཡང་སྩོལ། །སྔོན་བསགས་ལེགས་བྱས་སྟོང་གི་འོ་མཚོ་ལས། །ལེགས་འཁྲུངས་དལ་འབྱོར་དཔག་བསམ་ཡོངས་འདུས་ལྗོན། །ཐོས་བསམ་སྒོམ་པའི་ཡལ་འདབ་རབ་རྒྱས་ཤིང་། །དོན་གཉིས་འབྲས་བཟང་
སྨིན་པའི་ཕྱ་གཡང་སྩོལ། །རྣམ་དག་ཚུལ་ཁྲིམས་གཙང་མའི་དྲི་བསུང་འཐུལ། །ཏིང་འཛིན་བརྟན་པོས་ལུས་སེམས་ལས་སུ་རུང་། །ཤེས་རབ་འོད་ཀྱི་དྲ་བ་སྟོང་འགྱེད་ཅིང་། །སྐྱེ་དགུའི་དཔལ་དུ་མཛེས་པའི་ཁྱུ་གཡང་
262



ཉེར་བཞི་
ཀ ༄༅། ། སྩོལ། །ཟབ་རྒྱུའི་ཆོས་ཚུལ་དུ་མའི་སྒོ་བརྒྱ་འབྱེད། །མ་རྟོག་ལོག་སྨྲའི་རྒོལ་ངན་ཚར་གཅོད་ཅིང་། །སྡེབ་ལེགས་རྩོམ་པའི་བློ་ལྡན་ཀུན་དགའ་སྐྱེད། །ལེགས་བཤད་འཆད་རྩོད་རྩོམ་པའི་ཕྱ་གཡང་སྩོལ། །སྔོན
བསགས་བསོད་ནམས་མི་དམན་འཛིན་མ་ལ། །ཆོས་མཐུན་འབྱོར་བའི་ལོ་འབྲས་སྨིན་པ་ལས། །མཆོག་གསུམ་ཞིང་ལ་མི་ཕྱེད་དད་པས་ཕུལ། །མཆོད་སྦྱིན་དགེ་ཚོགས་འཕེལ་བའི་ཕྱ་གཡང་སྩོལ། །རྣམ་དཀར་འཁོར་
ལོ་གསུམ་གྱི་བྱ་བ་ཡིས། །མཉམ་མེད་ཟས་གཙང་སྲས་པོའི་ལུང་རྟོགས་བསྟན། །ཕྱོགས་དུས་ཀུན་ཏུ་དར་བའི་ལུས་ཅན་ལ། །ཕན་བདེའི་གསོས་སུ་འགྱུར་བའི་ཕྱ་གཡང་སྩོལ། །འཁྲུལ་བྲལ་བརྩེ་ཆེན་སྙིང་པོའི་རིང་
ལུགས་ལ། །དད་བརྩོན་རྣམ་དཔྱོད་རབ་དགའི་གར་གྱིས་རྩེན། །བཤད་སྒྲུབ་བསྟན་པ་ཕྱོགས་བརྒྱར་སྤེལ་བ་ལ། །འཕྲིན་ལས་རྒྱུན་མི་འཆད་པའི་ཕྱ་གཡང་སྩོལ། །སྨྲ་བའི་ཉི་མ་ལྔ་རིག་པཎ་ཆེན་དང་
། །བདེ་སྟོང་
ཉམས་རྟོགས་ལྡན་པའི་གྲུབ་ཆེན་གྱིས། །གཟུངས་སྤོབས་ཏིང་འཛིན་མངོན་ཤེས་རྫུ་འཕྲུལ་སོགས། །ལུང་རྟོགས་ཡོན་ཏན་རྒྱ་མཚོའི་ཕྱ་གཡང་སྩོལ། །ལྷ་ཀླུ་མི་དབང་དྲང་སྲོང་རིག་འཛིན་གྱི། །ཚེ་དཔལ་བཀྲག་
མདངས་སྟོབས་འབྱོར་ལོངས་སྤྱོད་གཡང་
། །གྲགས་སྙན་མངའ་ཐང་རིག་སྔགས་མཐུ་ནུས་དང་། །བདེན་ཚིག་སྨོན་ལམ་འགྲུབ་པའི་ཕྱ་གཡང་སྩོལ། །ཕྱོགས་བཞིའི་དྲེགས་ལྡན་སྐྱེ་བོ་ཕལ་མོ་ཆེས། །སྡེ་འདིར་མཆོད་
263



རོལ་བའི་རྡོ་རྗེའི་གསུང་འབུམ།
འོས་སྐྱབས་སུ་ལེགས་བསྟེན་ནས། །མཐུན་རྐྱེན་འཚོགས་ཆས་གང་འདོད་དངོས་པོ་ཡིས། །འཛད་མེད་བཀུར་བསྟི་བགྱི་བའི་ཕྱ་གཡང་སྩོལ། །ཆོས་མཐུན་ཟས་གོས་གནས་མལ་ཡོ་བྱད་རིགས། །གསེར་དངུལ་ད་
ཟབ་འབྲུ་རིགས་རྐང་འགྲོ་ཕྱུགས། །རིགས་བརྒྱུད་བུ་ཚ་སྟོབས་འབྱོར་མངའ་འབངས་རྣམས། །རྣམ་ཐོས་བུ་ལ་འགྲན་པའི་ཁྱུ་གཡང་སྩོལ། །རྒྱལ་བསེན་དམ་སྲི་བྱུར་འདྲེ་འགོང་བོའི་རིགས། །མི་བསྲུན་གདུག་པའི་
དཔུང་ཚོགས་ཚར་བཅད་ནས། །ཆོས་སྲིད་འབྱོར་བ་དབྱར་གྱི་དཔལ་མོ་བཞིན། །གོང་ནས་གོང་དུ་འཕེལ་བའི་ཕྱ་གཡང་སྩོལ། །ཁྱད་པར་ངུར་སྨྲིག་འཆང་བའི་དགེ་འདུན་སྡེ། །ཐུགས་མཐུན་ཁྲིམས་གཙང་འཕགས་
པའི་ནོར་གྱིས་ཕྱུག །བཤད་དང་སྒྲུབ་པའི་རྒྱལ་མཚན་ལེགས་བཟུང་ནས། །རང་གཞན་དོན་ཀུན་འགྲུབ་པའི་ཕྱ་གཡང་སྩོལ། །མདོར་ན་སྒྲུབ་མཆོག་རྣལ་འབྱོར་བདག་ཅག་གིས། །ལྷ་ཁྱོད་གསོལ་མཆོད་བསྟེན་པའི་རེ་
འབྲས་རྣམས། །ཡིད་ལ་བསམ་པ་ཇི་བཞིན་ཐོགས་མེད་པར། །ལེགས་ཚོགས་ངང་གིས་འདུ་བའི་ཕྱ་གཡང་སྩོལ། །གཡང་གི་ལྷ་ཚོགས་འཁོར་དང་བཅས་པ་རྣམས། །གཡང་རྟེན་འདི་དང་མི་འབྲལ་རྟག་བཞུགས་ནས། །
གཡང་གི་རི་བོ་མི་འགྱུར་བརྟན་པ་དང་། །གཡང་གི་འོ་མཚོ་མི་ཉམས་གོང་འཕེལ་ཤོག །དེ་རིང་བཀྲ་ཤིས་གཟའ་སྐར་དུས་བཟང་ལ། །འཁོར་འདས་ཕྱ་གཡང་འགུགས་པའི་རྟེན་འབྲེལ་ལས། །ཆོས་སྲིད་བདེ་སྐྱིད་
264



༡༄༅། ། དགའ་སྟོན་རྒྱས་པ་ལ། །རྫོགས་ལྡན་དང་པོའི་དུས་ལྟར་མངོན་པར་ཤོག །བླ་མ་མཆོག་གསུམ་ལྷ་ཡི་བྱིན་རླབས་དང་། །བསྟན་སྲུང་ཧོར་མོ་སྤུན་དགུའི་མཐུ་སྟོབས་དང་། །ཆོས་ཉིད་རྟེན་འབྲེལ་ཟབ་མོའི་
བདེན་མཐུ་ཡིས། །སྨོན་དོན་གེགས་མེད་འགྲུབ་པའི་བཀྲ་ཤིས་ཤོག །དེ་ལྟར་ཞིང་ཁྱད་པར་ཅན་ལ་བརྟེན་ནས་ཐེ་ཚོམ་མེད་པར་མི་ཕྱེད་པའི་འདུན་པ་དྲག་པོའི་སྒོ་ནས་འདོད་དོན་ལ་གསོལ་བ་རྩེ་གཅིག་ཏུ་བཏབ་ན་རེ་
༡ འབྲས་འཕྲལ་དུ་སྨིན་པ་མཆོག་གསུམ་ལྷ་ཡི་ཐུགས་རྗེ་དང་རྟེན་འབྲེལ་ཟབ་མོའི་ཆོས་ཉིད་ཡིན་ནོ། །༧ ཞེས་བསྟན་སྲུང་ཧོར་མོ་སྤུན་དགུ་ལ་བརྟེན་ནས་གཡང་འགུགས་བྱ་ཚུལ་མཆོག་ཐུན་དངོས་གྲུབ་འགུགས་པའི་ལྕག་ཀྱུ་ཞེས་བྱ་བ་འདི་ནི། འཕྲལ་
དུ་དགོས་གལ་ཕྲན་བུ་ཞིག་གིས་རྒྱུ་བྱས་ཏེ་དད་དམ་འགྱུར་བ་མེད་པའི་དགེ་ཚུལ་མཁས་མིང་ནོར་བུའི་ཅོད་པན་སྤྱི་བོའི་རྒྱན་དུ་འཛིན་པའི་རྣམ་དཔྱོད་ཅན་གྱིས་ཡང་ཡང་བསྐུལ་བ་ལ་བརྟེན་ནས། ཆོག་ཤེས་འཕགས་པའི་སྤྱི་ནོར་རིང་དུ་སྟོར་ཞིང་འདོད་ཡོན་ཧ་
ལའི་རོ་ལངས་ངོམས་མེད་དུ་སྤྱོད་པའི་རྨོངས་རྟུལ་སྙོམ་ལས་མཁན་པོ་ཐ་ཤལ་འདུ་གསུམ་པ་ཤཱ་སའི་མིང་ཅན་གྱིས་གྱ་ཚོམ་དུ་ཡིད་ལ་གང་དྲན་རྣམས། གཉན་པོ་གཡུ་རྩེའི་ལྷ་ཞོལ་རང་ཤོང་སྤྱིར་བུ་བདེ་ཆེན་དགའ་བ་གཡས་འཁྱིལ་ནས་སུག་ལས་བགྱིས་པ་ཀུན་
* | ནས་ཀུན་ཏུ་དགེ་ཞིང་བཀྲ་ཤིས་པར་གྱུར་ཅིག །
265



རོལ་བའི་རྡོ་རྗེའི་གསུང་འབུམ།
༄༅། །ཤ་ཟ་ཧོར་མོའི་གཏོར་ཆོག་བསྡུས་པ་མཁའ་འགྲོའི་རྒྱལ་མོ་མཉེས་པའི་རོལ་མཚོ་ཞེས་བྱ་བ་བཞུགས་སོ། །ན་མོ་གུ་རུ་པདྨ་སམྦྷ་ཝཱ་ཡ། འདིར་ཤ་ཟ་ཧོར་མོའི་གཏོར་ཆོག་བསྡུས་པ་ནི། མཆོད་རྫས་དང་བསྐང་རྫས་མཆོད་
གཏོར་སོགས་ཅི་འབྱོར་བ་ལེགས་པར་བཤམས་ལ། རང་ཉིད་ཡི་དམ་ལྷའི་ང་རྒྱལ་དང་ལྡན་པས། བྷོ༔ རང་སེམས་གསལ་སྟོང་མཐའ་བྲལ་གཉུག་མའི་གཤིས། །མ་འགག་རྟེན་འབྱུང་རོལ་བ་ཆུ་ཟླའི་གར། །སྣ་ཚོགས་
སྣང་བ་ཅིང་ཡང་འཆར་བཟོད་པས། །བདེ་སྟོང་ཡེ་ཤེས་སྒྱུ་མའི་ཆོ་འཕྲུལ་ལས། །རང་མདུན་ཁྲག་ཞག་རྒྱ་མཚོ་འཁྲུགས་པའི་དབུས། །བམ་རོ་གསར་རྙིང་བསྣོལ་མར་བརྩེགས་པའི་ཁྲིར། །ལྟས་ངན་རྔ་མོང་ཀ་བ་རླུང་
ཤུགས་ཅན། །ཞིང་ལྤགས་མགོ་སྙིང་རྒྱན་གྱིས་སྤྲས་པའི་སྟེང་། །མ་ཅིག་ཡེ་ཤེས་མཁའ་འགྲོ་དབྱིངས་ཀྱི་རྗེ། །དཔལ་ལྡན་དམག་དང་ཟོར་གྱི་རྒྱལ་མོ་མཆོག །དུར་ཁྲོད་བདག་མོ་མ་མོ་ཁ་མོ་ཆེ། །མཁའ་འགྲོའི་རྒྱལ་མོ་
ཤ་ཟ་ཧོར་མོ་ནི། །ཐན་དང་ལྟས་ངན་ཆོ་འཕྲུལ་མངའ་བདག་མོ། །དམར་ནག་ཁྲག་མདོག་རབ་གཏུམ་འཇིགས་རུང་སྐུ། །ཞལ་གདངས་མཆེ་གཙིགས་སྤྱན་གསུམ་སྡང་མིག་གཡོ། །རབ་དམར་ལྗགས་ཀྱི་དབང་པོ་གློག་
ལྟར་འཁྱུག །རལ་བ་ཁམ་པ་སྟོང་གསུམ་ཁེབ་པར་དཀྲུགས། །ཕྱག་གཡས་ལྕགས་ཕུར་དགྲ་བོའི་སྙིང་ལ་གཟིར། །གཡོན་པས་ཟངས་ཀྱི་སྦུག་གུས་དགྲ་ཁྲག་འདྲེན། །དར་དམར་འཇོལ་བེར་ཞིང་ཆེན་ལྷབ་ལྷུབ་
266



» ༄༅། །གསོལ། །ཡེ་ཤེས་མེ་རླུང་འཁྲུགས་པའི་ཀློང་ན་འགྱིང་། །བཟོད་པར་དཀའ་བའི་གཟི་བརྗིད་རབ་འབར་བ། །དགྲ་བོའི་ཤ་ལ་དགའ་ཞིང་ཁྲག་ལ་སྲེད། །ཚེ་བསྙུང་དབུགས་རྔུབ་སྲོག་ལེན་སྐྱེ་རྒྱུད་གཅོད།
ནམ་ཡང་མི་གཡེལ་ཉམས་པའི་སྲོག་ལ་རྔམས། །འཁོར་དུ་བཀའ་ཡི་མངག་གཞུག་ཕོ་ཉ་བྲན། །ཤནྟ་མི་ཁ་ཧོར་མོ་སྤུན་དགུ་དང་། །མ་མོ་མཁའ་འགྲོ་ཤ་ཟ་ཕྲ་མན་རིགས། །མོན་མོ་སྨན་མོ་དམན་མོ་མོ་རྒྱུད་ཚོགས།
ལམ་བདུད་ལྷ་འདྲེ་བྱེ་བའི་འཁོར་དང་བཅས། །གསལ་བའི་གནས་གསུམ་རྡོ་རྗེའི་འབྲུ་གསུམ་མཚན། །ཐུགས་སྲོག་བྷོལས་འོད་འཕྲོས་ཨོ་རྒྱན་ཡུལ། །བྱང་ཤར་དུར་ཁྲོད་འཇིགས་རུང་བྲག་སྟེང་ནས། །ཤ་ཟ་ཧོར་མོ་
ཡཀཾ འཁོར་བཅས་སྤྱན་དྲངས་གྱུར། །ཅེས་བརྗོད་ཅིང༌། དེ་ནས། བྷོ རྒྱལ་བའི་བསྟན་སྲུང་དམ་ཅན་མཐུ་མོ་ཆེ། །ཤ་ཟ་ཧོར་མོ་དྲེགས་པའི་འཁོར་ཚོགས་བཅས། །མ་ཐོགས་རྫུ་འཕྲུལ་ཤུགས་ཀྱིས་སྐད་ཅིག་ལ། །རང་
བཞིན་དབྱིངས་ནས་སྤྱན་འདྲེན་ས་མཱ་ཛ༔ མདུན་གྱི་དམ་ཚིག་པ་ལ་དབྱེར་མེད་དུ། །ཛཧཱུྃ་བཾ་ཧོསརྦ་ཏིཥྛ་ལྡན། །དམ་ཚིག་གཉན་ལས་མ་འདའ་ས་མཱ་ཡ། །རབ་དང་གུས་པས་ན་མོ་པུཙྪ་ཧོ༔ སརྦ་པཉྩ་རཀྟ་བ་ལི་ཏ། མ་
# ཧཱ་སུ་ཁ་དྷམཱ་དྷཏྟ་ཧོ༔ སྒོ་གསུམ་ཉམས་ཆག་ཉེས་ལྟུང་མ་ལུས་ཀུན། །གཉིས་མེད་མཉམ་ཉིད་ཀློང་དུ་བཤགས་པར་བགྱི། །བདག་གིས་ལྷ་ཁྱོད་རྟག་ཏུ་གསོལ་ཞིང་མཆོད། །ཁྱོད་ཉིད་བདག་ལ་བུ་བཞིན་བྱམས་པར་
267



རོལ་བའི་རྡོ་རྗེའི་གསུང་འབུམ།
མཛོད། །ཅེས་དང་།བྷོ ཕུན་ཚོགས་དངོས་ཡིད་ཏིང་འཛིན་ལས་བྱུང་བའི། །ཉམས་པ་བདུན་དང་ཞིང་བཅུ་མ་ལུས་པ། །ལེགས་པར་བསྒྲལ་བའི་དོན་སྙིང་དབང་བོ་ལྔ། །ཤ་རུས་ཁྲག་མཁྲིས་ཀླད་ཞག་ནང་ཁྲོལ་སོགས།
སྦྱང་རྟོག་སྦྱར་བས་ཕྱི་ནང་གསང་བ་ཡི། །དྲག་པོའི་མཆོད་སྤྲིན་ནམ་མཁའི་དབྱིངས་ཁྱབ་ཅིང་། །མཁོ་དགུ་ཇི་སྙེད་འཛད་མེད་ནམ་མཁའི་མཛོད། །ཐུགས་བཞེད་ཅི་འདོད་ལེགས་པར་འབྱུང་བ་ཡི། །སྣ་ཚོགས་མཆོད་
འི་བྱེ་བྲག་ཕ་མཐའ་ཡས། །ཟད་མི་ཤེས་པས་དུས་རྣམ་ཐམས་ཅད་དུ། །ཤ་ཟ་ཧོར་མོ་འཁོར་ཚོགས་རྒྱ་མཚོར་བཅས། །ལེགས་པར་མཆོད་དོ་ཐུགས་དམ་དགྱེས་པར་བསྐང་། །བླ་མ་ཡི་དམ་ཆོས་སྐྱོང་དབྱེར་མེད་དུ།
ཡིད་ཆེས་ངེས་རྙེད་བླ་མེད་རྟེན་མཆོག་འདིས། །ཐུགས་དམ་གཉན་པོ་དབྱིངས་སུ་ལེགས་བསྐང་ནས། །བྱང་ཆུབ་སྒྲུབ་པའི་མཐུན་རྐྱེན་ཀུན་འགྲུབ་མཛོད། །དམ་ཆོས་སྒྲུབ་ལ་འགལ་རྐྱེན་ཉེས་པའི་ཚོགས། །རྨི་ལམ་
མཚན་ལྟས་བཀྲ་མི་ཤིས་པའི་རིགས། །སྡང་བའི་དགྲ་དང་གནོད་པའི་བགེགས་ལ་སོགས། །ཕྱི་ནང་གསང་བའི་བར་ཆད་དབྱིངས་སུ་བཟློག །ཅེས་དང་། བྷོ༔ ཐོགས་མེད་དུས་ནས་སྲིད་པར་འཆིང་བའི་དགྲ། །མ་
རིག་བདག་ཏུ་འཛིན་པའི་འདྲེ་བོ་ཆེ། །བདག་མེད་ཤེས་རབ་འབར་བའི་རྣོ་མཚོན་གྱིས། །རེག་ཡོངས་རྡུལ་བཞིན་བརླག་ཅིང་རབ་བསྒྲལ་ནས། །རྣམ་ཤེས་དག་པ་གཉིས་ལྡན་ཀློང་དུ་བསྟིམས། །ཀུན་རྟོག་འཁྲུལ་བའི་
268



ཀ ༄༅། །ཤ་ཁྲག་རུས་ཚོགས་ལས། །བྱུང་བའི་དམར་གྱི་གཏོར་མ་རྒྱན་དང་ལྡན། །འདོད་ལྔའི་དཔལ་འཛིན་ཟག་མེད་བདུད་རྩིའི་བཅུད། །འཇིགས་བྱེད་མ་མོ་དྲག་གཏུམ་འཁོར་བཅས་ཀྱིས། །རྟོག་མེད་མི་འགྱུར་
ཆོས་དབྱིངས་ཀློང་ཆེན་དུ། །གསོལ་བས་རབ་དགྱེས་རིག་སྟོང་མངོན་གྱུར་ནས། །སྐུ་གསུམ་འདུ་འབྲལ་མེད་པའི་སྡོང་གྲོགས་མཛོད། །ཅེས་དང༌། བྷོ༔ རིག་འཛིན་བརྒྱུད་པའི་བཀའ་དམ་ལ་གནས་པའི། །གསང་ཆེན
སྐྱེསྔགས་ཀྱི་སྲུང་མ་མཐུ་རྩལ་ཅན། །དམ་ཉམས་སྲོག་ལེན་དམ་ལྡན་བུ་བཞིན་དུ། །སྐྱོང་མཛད་ཤ་ཟ་ཧོར་མོ་འཁོར་བཅས་བསྟོད། །ལྷ་ཁྱོད་མཆོད་ཅིང་བསྟོད་ནས་བཅོལ་བའི་ལས། །རྣལ་འབྱོར་བདག་ཅག་ཡོན་མཆོད་
ཀླུ འཁོར་བཅས་ཀྱི། །ཚེ་ཆོས་བསོད་ནམས་ལུང་རྟོགས་ཡོན་ཏན་རྣམས། །ཡར་ངོའི་ཟླ་བཞིན་གོང་ནས་གོང་འཕེལ་མཛོད། །ཁམས་གསུམ་སྲིད་པ་གསུམ་གྱི་བརྟན་གཡོའི་བཅུད། །སྲིད་ཞིའི་དགེ་མཚན་དཔལ་འབྱོར་
ལེགས་པའི་ཚོགས། །མ་ལུས་ཐོགས་པ་མེད་པར་གནས་མཆོག་འདིར། །གཡང་དུ་འགུགས་པའི་འཕྲིན་ལས་གཡེལ་མེད་མཛོད། །དགོན་གནས་སྐྱབས་འོག་བསྲུང་བྱ་མི་ནོར་ཀུན། །གཞི་བྱེས་ལམ་གསུམ་གར་འགྲོ་
#་ གར་གནས་ཀྱང་། །ཉིན་མཚན་དུས་དྲུག་བྱ་ར་མེལ་ཚེ་སོགས། །ནམ་ཡང་མ་གཡེལ་མགོན་སྐྱབས་དཔུང་གཉེན་མཛོད། །བདག་ལ་སྡང་བྱེད་དགྲ་དང་གནོད་པའི་བགེགས། །ཁ་འཇམ་སྙིང་རྩུབ་ཞེ་ནས་དམོད་པ་ལ།
269



རོལ་བའི་རྡོ་རྗེའི་གསུང་འབུམ།
ལྟས་ངན་ཆོ་འཕྲུལ་སྣ་དགུའི་ཆར་ཕོབ་ལ། །ཐལ་བའི་རྡུལ་བཞིན་བརླག་པའི་འཕྲིན་ལས་མཛོད། །བསྟན་དགྲའི་ཤ་ཁྲག་སྲོག་དབུགས་ལ་རྔམས་པའི། །སྟོབས་ལྡན་སྲུང་མ་གཉན་པོ་འཁོར་བཅས་ཀྱིས། །མཐའ་འདྲེ་
གདུག་པའི་དཔུང་ཚོགས་དང་བཅས་པ། །མིང་བརྡའི་རྗེས་ཤུལ་ཙམ་ཡང་མེད་པར་མཛོད། །མདོར་ན་བདག་ལ་བྱམསཤིང་དུང་བ་ཡི། །མ་སྲིང་ཇི་བཞིན་ལུས་དང་གྲིབ་ལྟར་འགྲོགས། །ཡིད་ལ་བསམ་དགུ་ཇི་བཞིན་
འབད་མེད་དུ། །ལྷུན་གྱིས་འགྲུབ་པའི་གྲོགས་ལྡན་དམ་པ་མཛོད། །༧ ཅེས་ཤ་ཟ་ཧོར་མོའི་གཏོར་ཆོག་བསྡུས་པ་མཁའ་འགྲོའི་རྒྱལ་མོ་མཉེས་པའི་རོལ་མཚོ་ཞེས་བྱ་བ་འདི་ནི་དད་ལྡན་གྱི་གུས་སློབ་ཟུང་ནས་དྲི་བྲལ་སྲིད་དུ་རིང་བས་བསྐུལ་ངོར།
གྱི་ན་བ་ཨོ་རྒྱན་ཆོས་ཉིད་རང་གྲོལ་ལམ་རོལ་རྡོར་བས་དབེན་རི་ལས་གང་ཤར་སུག་ལས་བགྱིས་པའོ། །དགེའོ། །
༄༅། །མྱུར་མགྱོགས་ཤ་ཟ་ཧོར་མོའི་བསྐང་བ་བདེ་ཆེན་རྡོ་རྗེའི་སྤྲིན་སྒྲ་ཞེས་བྱ་བ་བཞུགས་སོ། ། ན་མོ་གུ་རུ་པདྨ་ཀ་ར་ཧུ་གྲི་བྷུ༔ མཁའ་འགྲོ་ཤ་ཟ་ཧོར་མོའི་བསྐང་བ་གཏོང་ཚེ་བསྐང་རྫས་གྱ་ནོམ་པ་འདུ་བྱས་ལ། སྔགས་དྲུག་
ཕྱག་དྲུག་གིས་བྱིན་གྱིས་བརླབས་ཤིང་རྒྱ་ཆེར་སྤེལ་ལ། བྷཱུ གང་ཤར་བདེ་སྟོང་མཆོག་གི་ཆོ་རོལ་ལས། །སྣ་ཚོགས་མཆོད་པའི་བྱེ་བྲག་མཐའ་ཡས་པ། །ཤ་ཟ་ཧོར་མོ་འཁོར་བཅས་སྤྱན་ལམ་དུ། །ལེགས་པར་འབྱུང་
270



༄༅། །ཞིང་ཐུགས་དམ་བསྐང་གྱུར་ཅིག །རབ་གཏུམ་འཇིགས་རུང་འབར་བའི་དུར་ཁྲོད་དུ། །རབ་འབར་གཅན་གཟན་དུར་བྱ་འཚུབ་མའི་ཁྲོད། །རབ་འབྱམས་ཕྱོགས་སྐྱོང་ཞིང་སྐྱོང་འབྱུང་པོ་དང་། །རབ་དཀར་
ཀེང་རུས་རོ་ལངས་འཁྲུགས་པའི་དབུས། །རྔམས་བརྗིད་འཇིགས་རུང་དྲག་པོའི་གཞལ་ཡས་ཁང་། །མི་མགོ་སྐམ་རློན་རྙིད་པ་སྤེལ་མར་བརྩེགས། །གནམ་ལྕགས་འབར་བའི་གཟེར་གྱིས་རབ་ཏུ་བསྡམས། །བར་
མཚམས་ཤ་རུལ་འབག་པའི་འདམ་གྱིས་ཞལ། །རྐང་ལག་རུས་པ་སྒལ་ཚིགས་རྩིབ་རུས་ལས། །ཐོག་ཕུབ་རིམ་བརྩེགས་བྱུར་བུར་གཏམས་པའི་རྩེར། །མགོ་བོ་སྐམ་རློན་རྙིད་པ་སུམ་བརྩེགས་སྟེང་། །ཁྲག་རྒྱུན་ཆལ་
# ཆིལ་འབབ་པའི་ཙིཏྟའི་ཏོག །ཕྱོགས་མཚམས་ཀུན་ཏུ་ཐོད་སྐམ་ཏོག་ལྡན་པའི། །ཞིང་ཆེན་གསར་རྙིང་རྒྱལ་མཚན་ལྷབ་ལྷུབ་གཡོ། །རོ་སྐུའི་རྔ་ཡབ་སྟག་གཟིག་རྒྱལ་མཚན་དང་། །རྒྱུ་རློན་ལྡ་ལྡི་གློ་སྙིང་འཕན་ཚལ་
འཕྱང་། །ཤ་རུས་ནང་ཁྲོལ་གསར་རྙིང་ཐང་མར་བརྡལ། །ཁྲག་མཁྲིས་དྲི་ཆུ་བསྲེས་པས་ཆག་ཆག་གདབ། །ཐ་གྲུ་རྒྱ་ཁྱོན་མཐོ་དཔངས་བསམ་ལས་འདས། །དེ་ལྟའི་དྲག་པོའི་གཞལ་མེད་ཁང་ཆེན་གྱིས། །མྱུར་
J#* མགྱོགས་ཤ་ཟ་ཧོར་མོའི་ཐུགས་དམ་བསྐང་། །ཀླུ་བཙན་ཧོར་མོ་སྤུན་དགུའི་ཐུགས་དམ་བསྐང་། །འཁོར་ཚོགས་དམ་ཅན་རྒྱ་མཚོའི་ཐུགས་དམ་བསྐང་། །ཐུགས་དམ་བསྐང་གྱུར་དབང་དང་དངོས་གྲུབ་སྩོལ། །རབ་
271



མཛེས་འོད་འབར་མུ་ཏིག་ལ་འགྲན་པའི། །རབ་ཡངས་མཚན་ལྡན་བྷནྡྷ་འབར་བའི་སྣོད། །རབ་མང་བཀོད་ལེགས་ཚར་དུ་དངར་བའི་ནང་། །རབ་བརྗིད་འཇིགས་རུང་དྲག་པོའི་མཆོད་པའི་སྤྲིན། །ཁྲག་ཆེན་ཨགྷཾ་རྦ་
རླབས་མཁའ་ལ་འཕྱོ། །རཀྟ་དམར་གྱི་ཞབས་བསིལ་ལྦུ་བ་འཁྲུགས། །དབང་ལྔའི་མེ་ཏོག་དཔག་བསམ་ཤིང་ལྟར་བརྗིད། །ཚིལ་ཆེན་བསྲེག་པའི་བདུག་སྤོས་སྤྲིན་ལྟར་གཏིབས། །ཞུ་ཆེན་སྒྲོན་མེ་འབར་བ་ཉི་ལྟར་
གསལ། །མཁྲིས་ཆེན་གསར་བའི་དྲི་ཆབ་མཚོ་ལྟར་འཁྱིལ། །སྣ་ཚོགས་ཤ་རུས་ཞལ་ཟས་རི་ལྟར་སྤུངས། །སྙན་འགྱུར་རྐང་གླིང་ཐོད་རྔ་འབྲུག་ལྟར་ལྡིར། །རི་གླིང་རོལ་མཚོ་ཉི་ཟླ་གཟའ་སྐར་བཀྲ། །ཕུན་ཚོགས་འདོད་
པའི་ཡོན་ཏན་རྣམ་པ་ལྔ། །དགེ་ལེགས་བྱེ་བའི་དཔའ་སྟེར་རྫས་མཆོག་བརྒྱད། །ཕུལ་བྱུང་བཀྲ་ཤིས་རྒྱ་མཚོའི་རྟགས་བརྒྱད་དཔལ། །འཁོར་བསྒྱུར་ལ་འོས་དཔལ་གྱི་རྒྱལ་སྲིད་བདུན། །གང་བསམ་མྱུར་འགྲུབ་ཉེ་བའི་
རིན་ཆེན་བདུན། །མ་རྨོས་ལོ་འབྲས་དཔག་བསམ་ཤིང་ཆེན་དང་། །འདོད་འཇོའི་བ་དང་འདོད་འབྱུང་བུམ་པ་བཟང་། །རིན་ཆེན་རི་བོ་ཁྲུས་རྫིང་སྐྱེད་མོའི་ཚལ། །འབྲུ་སྣ་དར་ཟབ་གསེར་དངུལ་རིན་ཆེན་རིགས། །གོས་
བཟང་རྒྱན་མཛེས་ཡིད་བཞིན་ནོར་གྱི་གཏེར། །ལྷ་ཀླུ་མི་ཡི་དཔལ་འབྱོར་ལོངས་སྤྱོད་འདིས། །མྱུར་མགྱོགས་ཤ་ཟ་ཧོར་མོའི་ཐུགས་དམ་བསྐང་། །ཀླུ་བཙན་ཧོར་མོ་སྤུན་དགུའི་ཐུགས་དམ་བསྐང་། །འཁོར་ཚོགས་དམ་
བུ་
རོལ་བའི་རྡོ་རྗེའི་གསུང་འབུམ།
272



ཀ༄༅། །ཅན་རྒྱ་མཚོའི་ཐུགས་དམ་བསྐང་། །ཐུགས་དམ་བསྐང་གྱུར་དབང་དང་དངོས་གྲུབ་སྩོལ། །ཤ་རྒྱས་སྤུ་སྡུག་དར་སྣས་རབ་བརྒྱན་པའི། །རྔ་མོང་བོང་བུ་རྟ་དྲེལ་ར་གཡག་ལུག །མགྱོགས་པའི་བང་དང་སྒྱུ་རྩལ་
ངོམ་པ་ཡི། །ཤ་རྐྱང་གླ་བ་དགོ་དང་ཁྲི་གཉན་གཙོས། །འཕུར་ལྡིང་གཤོག་རྩལ་མགྲིནཱ་རྔ་ལེགས་འཁྲོལ་བའི། །མཁའ་ལྡིང་རྒྱལ་པོ་ཁྲུང་ཁྲུང་ངང་བ་ངུར། །རྨ་བྱ་ཁུ་བྱུག་རི་སྐེག་ཀ་ལན་ཏ། །ཀ་ལ་པིང་ཀ་ནེ་ཙོ་འཇོལ་
མོ་སྟེ། །དྲག་ཤུལ་རྩལ་ལྡན་རྡོ་རྗེའི་གཤོག་སྟབས་བསྒྱུར། །གནམ་ལྕགས་འབར་བའི་མཆུ་སྡེར་རབ་ཏུ་བསྒྲད། །ཧཱུཾ་ཕཊ་ཛབྷོ་དྲག་པོའི་སྒྲ་སྒྲོགས་པའི། །ཁྲ་གླག་ཁྲ་འུག་བྱ་རྒོད་དུར་བྱ་ཀང་། །འཇིགས་པའི་ངར་
# འབྱིན་རྡོ་རྗེའི་མཆེ་སྡེར་ནོ། །དཔའ་གཏུམ་མི་བཟད་སེངྒེ་སྟག་གཟིག་དོམ། །འབར་བའི་རི་སྤྱང་འཕར་བ་ལྕེ་སྤྱང་དྲེད། །མི་སྡུག་ཁྲོ་ལ་རྔམས་པའི་གཅན་གཟན་ཚོགས། །སྲ་བརྟན་གཡུལ་ལས་རྣམ་པར་རྒྱལ་བྱེད་ཀྱི། །
རྡོ་རྗེའི་གོ་ཁྲབ་རྨོག་ཕུབ་གཅལ་དུ་བཀྲམ། །དགྲ་འཇོམས་རྣོ་ངར་འབར་བའི་རལ་ཕུར་མདུང༌
། །ཐོད་དབྱུག་སྤུ་གྲི་སྣ་ཚོགས་མཚོན་ཆའི་རིགས། །གདུག་ཅིང་རྩུབ་ལ་གནོད་འཚེའི་བསམ་སྦྱོར་ཅན། །མི་སྡུག་གཅན་
གཟན་དུ་མའི་པགས་པ་དང་། །དྲོད་འཇམ་རིས་བཀྲ་འཕར་སྤྱང་སྟག་གཟིག་ལྤགས། །ཞིང་ཆེན་གསར་རྙིང་དམར་ནག་དར་བེར་འདིས། །མྱུར་མགྱོགས་ཤ་ཟ་ཧོར་མོའི་ཐུགས་དམ་བསྐང་། །ཀླུ་བཙན་ཧོར་མོ་སྤུན་
273



རོལ་བའི་རྡོ་རྗེའི་གསུང་འབུམ།
དགུའི་ཐུགས་དམ་བསྐང་། །འཁོར་ཚོགས་དམ་ཅན་རྒྱ་མཚོའི་ཐུགས་དམ་བསྐང་། །ཐུགས་དམ་བསྐང་གྱུར་དབང་དང་དངོས་གྲུབ་སྩོལ། །མཐོང་བས་ཡིད་འཕྲོག་མཛེས་པའི་རྣམ་འགྱུར་ཅན། །དར་དང་རིན་ཆེན་རུས་
པའི་རྒྱན་གྱི་སྤུད། །རེག་འཇམ་བལྟ་སྡུག་འཛུམ་སྒེག་གླུ་གར་མཁན། །སྣ་ཚོགས་མཆོད་སྤྲིན་སྟོབས་པའི་ལྷ་མོའི་ཚོགས། །རྩ་བརྒྱུད་སྟོང་ལ་སྦྱར་བའི་ཨ་མྲྀ་ཏ། །ཕྱོགས་གསུམ་དབང་པོའི་གྲངས་ལྡན་རཀྟ་དམར། །
ལྷུན་པོའི་གཏོས་ལས་ཆེས་ཆེར་རབ་བརྒལ་བའི། །རོ་བརྒྱའི་བཅུད་ལྡན་དམར་ཆེན་བ་ལི་ཏ། །བདེ་ཆེན་ཉམས་བརྒྱའི་སྒེག་པའི་དཔའ་བོ་འབུམ། །ཐབས་ཤེས་རྫས་མཆོག་ག་ཎ་ཙཀྲ་དང་། །ཛ་གད་བཏུང་བ་སྣ་
ཚོགས་དཔའ་བོའི་སྐྱེམས། ཁྲག་ཆང་དྭགྲ་སྲོག་གཅོད་ཕྱིར་རྒྱུགས་སྐྱེམས་དང་། །ཉམས་བདུན་ཞིང་བཅུའི་དགྲ་བོ་མ་ལུས་པ། །བསྒྲལ་བའི་ཤ་རུས་ནང་ཁྲོལ་ལྷུན་པོར་སྤུངས། །ཁྲག་ཆེན་དྲི་ཆུ་ཁུ་བ་ཀླད་ཞག་མཁྲིས།
དྲོད་རླངས་དྲི་ངད་འཐུལ་བའི་རྒྱ་མཚོ་འཁྱིལ། །ཤ་སྣ་སྤུངས་པ་བྲག་རི་ལྟ་བུར་གཟེངས། །སྙིང་སྣ་བརྩེགས་པའི་རྩེ་མོ་མཁའ་ལ་བསྙེགས། །ཁྲག་སྣ་བསགས་པ་རྒྱ་མཚོའི་རླབས་ལྟར་འཕྱུར། །ཤ་ཆེན་ཚིལ་ཆེན་གསུར་
དུད་སྤྲིན་བཞིན་འཁྲིགས། །རབ་ཡངས་བྷནྡྷ་ལྕང་ལོ་འཁྱིལ་བའི་ནང་། །དཔའ་བོ་གཡུལ་དུ་བསད་པའི་གྲི་རྒོད་སྙིང་། །སྙིང་དབུས་དྭངས་མའི་ཟུངས་ཁྲག་དྲོད་མོ་ཡིས། །རབ་བཀང་ལེགས་པར་ཡོངས་སུ་གཏམས་པ་
274



སུམ་ཅུ་
༄༅། ། འདིས། །མྱུར་མགྱོགས་ཤ་ཟ་ཧོར་མོའི་ཐུགས་དམ་བསྐང་། །ཀླུ་བཙན་ཧོར་མོ་སྤུན་དགུའི་ཐུགས་དམ་བསྐང་། །འཁོར་ཚོགས་དམ་ཅན་རྒྱ་མཚོའི་ཐུགས་དམ་བསྐང་། །ཐུགས་དམ་བསྐང་གྱུར་དབང་དང་
དངོས་གྲུབ་སྩོལ། །དུར་ཁྲོད་རས་མ་རོ་སོལ་ལེགས་བྱུགས་ནས། །ཚད་ལྡན་བྲིས་ཐང་སྐུ་འབག་རབ་གནས་ཅན། །གྲི་ཁྲག་མཚལ་གྱིས་རོ་རས་ལ་བྲིས་པའི། །རྩ་སྔགས་འབོད་རྦད་བསད་པའི་སྔགས་བྱང་དང་། །བླ་
མཁར་འོད་འབར་ཐུགས་གཟི་ཁྲ་བོ་མཆོག །སྲོག་རྟེན་དྭངས་མ་བྱོཝཡིག་དམར་ནག་འབོར། །གྲི་ལྕགས་མདེའུ་རྒོད་སྒྲོས་ལེགས་བརྒྱན་མདཱའ། །ཐུགས་གསལ་མེ་ལོང་དར་སྣ་ལྔ་ཡིས་སྤྲས། །དགྲ་སྲོག་གཅོད་པའི་
ལྕགས་ཕུར་ནག་པོ་ལ། །དམར་ནག་དར་གྱི་ཅོད་པན་དུ་མས་བརྒྱན། །ཞིང་བཅུའི་ཁུང་ཁྲག་སྲོག་དབུགས་འདྲེན་བྱེད་ཀྱི། །འབར་བའི་ཟངས་ཀྱི་སྦུག་གུ་དམར་པོ་དང་། །དམ་ཉམས་དགྲ་དཔུང་མ་ལུས་སྐད་ཅིག་ལ། །
འཇོམས་མཛད་རྣོ་བའི་ངར་ལྡན་རལ་གྲི་འབར། །དགྲ་བོའི་ཡུལ་དུ་ཐན་དང་ལྟས་ངན་དམག །ཆར་ལྟར་འབེབས་མཛད་ཐན་བྱ་འུག་པའི་ཚོགས། །མགྱོགས་པའི་བང་རྩལ་འགྲོས་མྱུར་རླུང་ཤུགས་ལྟར། །རྫུ་འཕྲུལ་
ག་ སྟོབས་ལྡན་རྔ་མོང་ཀ་བ་ཆེ། །འཇིགས་རུང་སྒྲ་འབྱིན་མཆེ་གཙིགས་ལྕེ་ཞགས་གཡོ། །གློག་ལྟར་མྱུར་མགྱོགས་རི་སྤྱང་འབར་བ་བཅིབས། །རབ་གཏུམ་དམར་ནག་གློག་བཞིན་འཁྱུགས་པ་ཡི། །དགྲ་སྲོག་ལ་རྔམས་
275



རོལ་བའི་རྡོ་རྗེའི་གསུང་འབུམ།
གཟན་འཚོལ་འཕར་བ་དྲེད། །རབ་དམར་བཀྲག་ལྡན་བརྗིད་པའི་འཇོལ་རིང་དང་། །ཞིང་ཆེན་ཁྲག་རྒྱུན་འཛགས་པའི་གཡང་གཞི་འདིས། །མྱུར་མགྱོགས་ཤ་ཟ་ཧོར་མོའི་ཐུགས་དམ་བསྐང་། །ཀླུ་བཙན་ཧོར་མོ་སྤུན་
དགུའི་ཐུགས་དམ་བསྐང་། །འཁོར་ཚོགས་དམ་ཅན་རྒྱ་མཚོའི་ཐུགས་དམ་བསྐང་། །ཐུགས་དམ་བསྐང་གྱུར་དབང་དང་དངོས་གྲུབ་སྩོལ། །རྒྱལ་བའི་ཡེ་ཤེས་ཆོས་སྐུའི་རོལ་རྩལ་ལས། །གང་འདུལ་ཐབས་ཀྱི་སྤྲུལ་བ་
བསམ་ལས་འདས། །རྟོགས་ན་གྲོང་རྒྱུག་འདྲེ་མོ་ཡན་ཆད་ཀྱང་། །མཉམ་ཉིད་ཡེ་ཤེས་ངང་ལས་འདའ་བ་མེད། །མ་རྟོག་རང་རྒྱུད་ཅན་དུ་གོལ་བ་ན། །ཡེ་ཤེས་ལྷ་ཡོང་སྲོག་ལེན་འདྲེ་རུ་བརྫུ། །དེས་ན་རྟོགས་དང་མ་
རྟོག་ཁྱད་པར་དང་། །བསམ་དང་མོས་པའི་འཛིན་ཚུལ་ཐ་དད་ངོར། །ཀུན་ཏུ་བཟང་མོ་དབྱངས་ཅན་ཕག་གདོང་དམར། །གནམ་ཞལ་དབྱིངས་ཕྱུག་རྡོ་རྗེ་རོ་ལངས་བདག །ཨེ་ཀ་ཛ་ཏི་ས་ར་དམག་ཟོར་རྒྱལ། །དུར་ཁྲོད་
བདག་མོ་གདོང་དམར་ང་ན་མ། །མ་མོ་ཆེན་མོ་མྱུར་མགྱོགས་ཁ་མོ་ཆེ། །མཁའ་འགྲོའི་རྒྱལ་མོ་ཤ་ཟ་ཧོར་མོ་སོགས། །རྣམ་འགྱུར་ཐ་དད་སྣ་ཚོགས་སྣང་བའི་ཚུལ། །མ་ངེས་སྤྲུལ་བསྒྱུར་ཉི་ཟེར་རྡུལ་བཞིན་དཀྲིགས། །
འཕྲིན་ལས་འཇུག་པ་ཅིར་ཡང་ཤར་བ་ལས། །དོན་ལ་ཐམས་ཅད་ཀུན་ཏུ་བཟང་མོའི་ངང་། །མི་གཡོ་མི་འགྱུར་བདེ་ཆེན་ཀློང་ཡངས་ལས། །འགགས་མེད་ཐུགས་རྗེའི་ཟློས་གར་བརྗོད་ཐབས་བྲལ། །དེ་ཕྱིར་བླ་མ་ཡི་
276



ཟོར་
སོ་གཅིག་
༄༅། ། དམ་ཆོས་སྐྱོང་རྣམས། །ནམ་ཡང་ངོ་བོ་དབྱེར་མེད་རང་བཞིན་ངང་། །ཤུགས་དྲག་དད་གུས་ཆེན་པོས་ཡིད་ཆེས་ཀྱིས། །ངེས་པ་རབ་རྙེད་བླ་མེད་རྟེན་མཆོག་འདིས། །མྱུར་མགྱོགས་ཤ་ཟ་ཧོར་མོའི་ཐུགས་དམ་
བསྐང་། །ཀླུ་བཙན་ཧོར་མོ་སྤུན་དགུའི་ཐུགས་དམ་བསྐང་། །འཁོར་ཚོགས་དམ་ཅན་རྒྱ་མཚོའི་ཐུགས་དམ་བསྐང་། །ཐུགས་དམ་བསྐང་གྱུར་དབང་དང་དངོས་གྲུབ་སྩོལ། །
༄༅། །མཁའ་འགྲོ་ཤ་ཟ་ཧོར་མོའི་སྒོ་ནས་རྣོ་མཐོང་དྲི་མེད་ཤེལ་དཀར་མེ་ལོང་ཞེས་བྱ་བ་བཞུགས་སོ། ། ན་མོ་གུ་རུ་མཉྫཤྲཱི་སྭ་ར་སྭསྟི་བྷུ༔ རྒྱལ་ཀུན་གསུང་གི་ལྷ་མོ་རོ་ལངས་ཡུམ། །དེ་ཉིད་རབ་ཁྲོས་དཔལ་ལྡན་དམག་ཟེ
རྒྱལ། །དེ་ཡང་ཆེར་ཁྲོས་མྱུར་མགྱོགས་མཁའ་འགྲོའི་གཙོ། །ལ་སོགས་དབྱེར་མེད་དང་བའི་ཕྱག་གི་ཡུལ། །དེ་ལ་བརྟེན་ནས་ཕྲེང་མོ་བྱ་བའི་ཚུལ། །རྣོ་མཐོང་རབ་ཏུ་གསལ་བའི་ཨ་དར། །འཁྲུལ་མེད་དུས་གསུམ་
ཆགས་ཐོགས་མི་མངའ་བར། །ས་ལེར་གཟིགས་ཕྱིར་དམ་པའི་གསུང་བཞིན་འགོད། །དེ་ལ་འཇམ་དཔལ་དབྱངས་ཀྱི་ཡུམ་སྒྲ་དབྱངས་ལྷ་མོ་དྲག་ཏུ་ཁྲོས་པ་བཅོམ་ལྡན་གཤིན་རྗེ་གཤེད་པོའི་ཡུམ་རྡོ་རྗེ་རོ་ལངས་མ་
* ཉིད་ཡིན་ལ། དེ་ཉིད་ཐུབ་བསྟན་སྐྱོང་བའི་སྲུང་མར་བཞེངས་པ་ཡེ་ཤེས་ཀྱི་ལྷ་མོ་རེ་མ་ཏི་དཔལ་ལྡན་དམག་ཟོར་གྱི་རྒྱལ་མོ་ཡིན་ཞིང་། དེ་ཡང་སྙིགས་དུས་རྒྱལ་བསྟན་གཉན་པོའི་སྲུང་མ་ཡེ་ཤེས་དྲེགས་བྱེད་ཀྱི་ཚུལ་
277
， IT
|་



ཙལ་
རོལ་བའི་རྡོ་རྗེའི་གསུང་འབུམ།
འཛིན་འཕྲིན་ལས་དང་རྫུ་འཕྲུལ་ཆེས་ཆེར་མྱུར་ཞིང་། ཁྱད་པར་མངོན་སྤྱོད་དྲག་པོའི་ལས་ལ་མཐུ་སྟོབས་ནུས་རྩལ་དྲག་ཤུལ་འགྲན་ཟླ་བྲལ་བ། གསང་མཛོད་རྒྱུ་མཚོའི་གཉེར་འཛིན་མཁའ་འགྲོའི་རྒྱལ་མོ་ཤཱ་ཟ་ཧོར
མོ་སོགས་གཅིག་ཉིད་དུ་མར་སྣང་བ་ཡིན་པསཾ། དེ་ཉིད་ཀྱི་སྒོ་ནས་འཕྲེང་མོ་བྱ་བའི་ཚུལ་ལ། སྐྱབས་སེམས་སྔོན་དུ་འགྲོ་བས། སྤྲོས་བྲལ་ངང་ལས་རང་ཉིད་སྐད་ཅིག་གིས། །སྒྲ་དབྱངས་ལྷ་མོ་དམར་གསལ་ཞི་འཛུམ་
སྒེག །ཕྱག་གཡས་དགོས་འདོད་ཀུན་འབྱུང་ནོར་བུ་དང་། །གཡོན་པ་སྣང་སྲིད་གསལ་བའི་མེ་ལོང་བསྣམས། །ཞབས་གཉིས་ཕྱེད་ཀྲུང་དར་དང་རིན་ཆེན་བརྒྱན། །མཚན་དཔེ་གསལ་རྫོགས་པད་ཟླའི་གདན་
བཞུགས། །ཡེ་ནས་དམ་ཡེ་དབྱེར་མེད་གསལ་བར་གྱུར། །ཅེས་བརྗོད་ཅིང་གསོལ། དེ་ནས། རང་མདུན་ཁྲག་ཞག་རྦ་ཀླུང་དབུས། །མཁའ་འགྲོ་ཤ་ཟ་ཁ་མོ་ཆེ། །ཀླུ་བཙན་ཧོར་མོ་སྤུན་དགུའི་ཚོགས། །འཁོར་བཅས་
མངོན་སུམ་བཞིན་དུ་གསལ། །གནས་གསུམ་རྡོ་རྗེ་གསུམ་གྱིས་མཚན། །ཧཱུྃ་ལས་འོད་འཕྲོས་བྱང་ཤར་མཚམས། །དུར་ཁྲོད་ཆེན་པོའི་བྲག་སྟེང་ནས། །ཤ་ཟ་ཧོར་མོ་འཁོར་ཚོགས་བཅས། །སྐད་ཅིག་ཉིད་ལ་སྤྱན་དྲངས་
ཐིམ། །བཟླས་པ་སྔགས་ཀྱིས་རྒྱུད་བསྐུལ་བས། །སྔོན་གྱིས་གཡར་དམ་ཉེར་དགོངས་ཏེ། །བསླུ་བར་མ་མཛད་ཡེ་ཤེས་ལྷ། །སྣང་སྲིད་གསལ་བའི་རྣོ་མཐོང་མོ། །ལེགས་ཉེས་མ་ཤོར་ཤན་ཕྱེ་ལ། །མངོན་ཤེས་རྫུ་འཕྲུལ་
278



ས་
སོ་གཉིས་
ཀ༄༅། །མཐུ་ལྡན་ལྷ། །འཁྲུལ་མེད་མངོན་སུམ་བསྟན་དུ་གསོལ། །ཞེས་བརྗོད་ལ། ཨོཾ་སུ་ར་སྭསྟི་ཧཱུྃ་སྭཱ་ཧཱ། ཞེས་པ་ཅི་ནུས་དང་། དེ་ནས། ཨོཾ་ཌཱ་ཀི་ནཱི་མ་མ་ཙ་མུན་ཤ་ཟ་ཧོར་མོ་ཙིཏྟ་ཧཱུྃ་ཛ༔ ཅི་མང་བཟླས་མཐར།
དྷརྨ་སོགས་རྟེན་འབྲེལ་སྙིང་པོ་བཟླ་ཞིང་ཕྲེང་བ་ཐལ་མོའི་བར་དུ་བཟུང་ལ། བསྭོ་བསྭོ། དྲིན་ཅན་རྩ་བརྒྱུད་ཀྱི་བླ་མ། བསླུ་བ་མེད་པའི་དཀོན་མཆོག་རིན་པོ་ཆེ་རྣམ་གསུམ། ཡི་དམ་རྒྱལ་བ་ཞི་ཁྲོའི་དཀྱིལ་འཁོར་གྱི་
ལྷ་ཚོགས། གནས་གསུམ་གྱི་དཔའ་བོ་མཁའ་འགྲོ། འཇིག་རྟེན་དང་འཇིག་རྟེན་ལས་འདས་པའི་སྲུང་མ། ནོར་ལྷ་གཏེར་བདག །དཀར་ཕྱོགས་སྐྱོང་བའི་ཡུལ་ལྷ་གཞི་བདག་གནས་བདག །ལོ་ཟླ་ཞག་ཚེས་དུས་ཚོད་
ལ་དབང་བའི་རྟགས་མཁན་མངོན་ཤེས་རྫུ་འཕྲུལ་གྱི་བདག་པོ་སྤྱི་དང་། ཁྱད་པར་དུ་རྣལ་འབྱོར་བ་བདག་ཅག་གིས་བསྟེན་ཅིང་བསྒྲུབ་ལ་གསོལ་ཤིང་མཆོད་པའི་སྲུང་མ་དམ་ཚིག་ཅན་མྱུར་མགྱོགས་ཤ་ཟ་ཧོར་མོ་
སོགས། མངོན་ཤེས་ལ་གསལ་སྒྲིབ་མེད་པ། ཐུགས་རྗེ་ལ་ཕྱོགས་རིས་མི་མངའ་བ། རྫུ་འཕྲུལ་ལ་ཆགས་ཐོགས་མེད་པ། འཕྲིན་ལས་ཀྱི་དབང་ཕྱུག་ཁྱེད་རྣམས་ཀྱིས་རྣོ་མཐོང་གསལ་བའི་མོ་ཕོབ་ཅིག །དྲིས་པའི་དོན་
ཀ་ གསལ་བར་སྟོན་ཅིག །བཟང་ལ་ངན་དུ་མ་སྟོན། ངན་ལ་བཟང་དུ་མ་སྟོན། བཟང་ངན་གཉིས་ཀྱི་ཤན་ཕྱེ། བདེན་པ་དང་རྫུན་པ་མ་བསྟེན་པར་བདེན་རྫུན་གཉིས་དབྱེ་བ་གྱིས་ལ་ཐག་ཆོད། ལེགས་པ་དང་ཉེས་པ་མ་
279



བསྣོལ་བར་ལེགས་ཉེས་གང་ཡིན་དྲང་པོར་སྟོན་ཅིག །མྱུར་མགྱོགས་ཤ་ཟ་ཧོར་མོ་ཁྱེད་མ་གཡེལ་བར་འཁྲུལ་མེད་ཀྱི་མོ་ལུང་གསལ་པོ་སྟོན་ཅིག །ཅེས་བློ་རྩེ་གཅིག་ཏུ་གཏད་ནས་ཕྲེང་བ་ལ་ཕུ་བཏབ་ནས། ཕྲེང་བ་
དུམ་བུར་བཅད་དེ་གཅིག་ནས་བདུན་ཀྱི་བར་དུ་བསྒྲགས་པས་ཐ་མ་ལ་གང་བབ་བརྟག ༼གཅིག༽ བབ་ན། གཞི་བྱ་ལ་ལྷ་གསོལ་དགོས། གྱོང་ངོ་ཆེ། དོན་བྱར་དོན་མི་འགྲུབ། བོར་བ་ཞག་བཅུ་ཚུན་ལ་རྙེད། དགྲ་བྱར་
དགྲ་མེད། ནད་པ་ལ་བཙན་དང་རྒྱལ་པོས་གནོད། བཙན་མཆོད་དང་རྒྱལ་པོའི་བཅོས་རིགས་དགོས། སྲོག་སྐྱོན་མེད། ཆོས་བསྒྲུབ་པའི་བྱ་བ་ཀུན་ལ་བཟང་། སྲིད་བྱར་བུ་མོ་སྐྱེ། ལམ་བྱར་མི་ཆེན་དང་འཕྲད་ལ་
མགྲོན་ལམ་ཡག །སོང་བ་ཞག་གཉིས་ཚུན་ལ་འོང་། བཏབ་པའི་ལོ་ཏོག་བསམ་པ་བཞིན་དུ་འཁྲུངས་པས་བཟང་
ཁྲུངས་པས་བཟང་ངོ་། །གཉིས༽ བབ་ན། གཞི་བྱར་ལྷ་ངོ་མཐོ་བའི་ཤིན་ཏུ་བཟང་། དོན་བྱ་ལ་བསམ་པ་བཞིན་དུ་འགྲུབ།
བོར་བ་ཞག་ལྔ་ཚུན་ལ་རྙེད། ནད་པ་ལ་ནད་གཞི་ཆེ། ནུབ་བྱང་གང་རུང་ནས་ཀླུའི་གནོད་པ་ཡོད་པས། ཀླུ་དང་ས་བདག་ནི་བཅོས་རིགས་བྱ་དགོས། ཕོ་བྱ་ལ་གློ་བུར་དང་ཡེ་འབྲོག་འབྱུང་ངོ་ཡོད། སྲིད་བྱར་བུ་སྐྱེ། དགྲ་
བྱར་དགྲ་མེད། ལམ་བྱར་ཕར་འགྲོ་ལམ་གང་དུ་སོང་ཡང་བདེ་སྐྱིད་ལྡན། སོང་བ་ཞག་བཞི་ཚུན་ལ་འོང་། གྲོག་བྱ་འབྲིང་། ལོ་ཏོག་ལ་བཟང་ངོ༌། །གསུམ༽བབ་ན། གཞི་བྱ་ལ་ན་ཚའི་ངོ་ཡོད། དོན་བྱར་དོན་མི་འགྲུབ།
280
རོལ་བའི་རྡོ་རྗེའི་གསུང་འབུམ།



སོ་གསུམ་
༄༅། ། བོར་བ་རྙེད། ནད་པ་ལ་བན་བོན་གྱི་སྲུང་མ་དང་རྒྱལ་པོ་གདོན། ནད་ཡུན་རིང་། ལྷ་གསོལ་དང་བྱད་བཟློག་རྒྱལ་རྫོངས་བྱས་ན་སོས། ཕོ་བྱ་དང་ཆོས་བྱ་གཉིས་ཀར་ངན། སྲིད་བྱར་སྲི་མེད། དགྲ་བྱར་འཐབ་
རྩོད་ཀྱི་ངོ་ཡོད། ཕར་ལ་ཕྱོགས་གང་དུ་འགྲོ་ཡང་གཞི་དལ། གྲོག་བྱར་གྲོག་མེད། ལོ་བཏབ་ན་བཟང་ངོ་། །བཞི༽ བབ་ན། གཞི་བྱར་ལྷ་ངོ་དགུང་ལས་མཐོ་ཞིང་ཤིན་ཏུ་བཟང་། དོན་བྱ་བསམ་པ་བཞིན་དུ་འགྲུབ།
བོར་བ་སྐམ་ནོར་ཡིན་ན་རྙེད། སྲོག་ཆགས་ཡིན་ན་རྙེད་དཀའ། ནད་པ་ལ་གོས་གྲིབ་ཡིན་པས། གྲིབ་སེལ་དང་བྱབ་ཁྲུས་བྱ། སྲོག་བྱ་བརྙན། ཕོ་བྱ་དང་ཆོས་བྱ་གཉིས་ཀར་ཤིན་ཏུ་བཟང་། སྲིད་བྱར་བུ་སྐྱེ། དགྲ་བྱར་
དགྲ་མེད། ལམ་བྱར་ཕར་འགྲོ་སོང་ཡང་ཉེས་སྐྱོན་མེད། སོང་བ་ཞག་བདུན་ཚུན་ལ་འོང་། གྲོག་བྱར་ལྷ་སྲུང་གསོལ་མཆོད་བྱས་ན་གྲོག་རྙེད། ལོ་ཏོག་ལ་འཇིགས་པ་མེད་པར་སྨིན་ནོ། །ལྔ༽ བབ་ན། གཞི་བྱར་ལྷ་ངོ་
དམའ་བས་ལྷ་གསོལ་བྱ། དོན་བྱར་དོན་མེད། བོར་བ་ཞག་ལྔ་ཚུན་ལ་མ་རྙེད་ན་རྙེད་དཀའ། སྲོག་ཆགས་ཡིན་ན་དལ་བུས་རྙེད། ནད་པ་ལ་བྱད་བཟློག་དང་རིམ་གྲོ་ལ་འབད་ན་སྲོག་བྱ་བརྟན། ཆོས་བྱ་ལ་ཤིན་ཏུ་བཟང་། སྲིད་
བྱ་འབྲིང་། དགྲ་བྱར་དགྲ་མེད། ལམ་བྱར་འགྲོ་བ་བནྡྷེ་ཡིན་ན་བཟང་། གཞན་ལ་འབྲིང་། སོང་བ་མྱུར་ཏུ་འོང་། གྲོག་བྱར་གྲོག་རྙེད། ལོ་ཏོག་ལ་སེར་བ་རྒོད་དོ། དྲུག༽ བབ་ན། གཞི་བྱར་ཤིན་ཏུ་བཟང་། དོན་བྱར་
281
པོད།



རོལ་བའི་རྡོ་རྗེའི་གསུང་འབུམ།
བསམ་པ་བཞིན་མྱུར་ཏུ་འགྲུབ། བོར་བ་མ་བཙལ་ཡང་ཞག་ལྔ་ཚུན་ལ་རྙེད། ནད་པ་ལ་ཀླུ་བཙན་གནོད་ཀྱི་ཀླུ་བཅོས་བྱས་ན་བཅོས་སླ། ཕོ་བྱ་དང་ཆོས་བྱ་གཉིས་ལ་བཟང་། སྲིད་བྱར་བུ་སྐྱེ། དགྲ་བྱུར་དགྲ་ཅུང་ཟད་
ཙམ་ཡང་མེད། ཕར་འགྲོ་ལ་བཟང་། སོང་བ་ཞག་གསུམ་མམ་དྲུག་ནས་སླེབ། གྲོག་བྱར་གྲོག་ཅུང་ཟད་ཡོད། བཏབ་པའི་ལོ་ཏོག་ལ་འཚེ་བ་མེད་དོ། །༼བདུན༽ བབ་ན། གཞི་བྱ་ལ་ནད་དང་ཁ་མཆུའི་ངོ་ཡོད། དོན་བྱ་
ལ་དོན་མི་འགྲུབ། བོར་བ་སྲོག་ཆགས་ཡིན་ན་རྙེད་ངོ་ཙམ་ལས་གཞན་ཡིན་ན་རྙེད་དཀའ། སྲིད་བྱ་འབྲིང་། དགྲ་བྱར་དགྲ་ངོ་ཆེ། ལམ་བྱུར་ཕྱོགས་གང་དུ་འགྲོ་ཡང་དགྲ་དང་འཕྲད། སོང་བ་ཕྱི་དལ་ཆེ། གྲོག་བྱར་
བཟང་། ལོ་ཏོག་ལ་རིམ་གྲོ་དགོས་སོ། །སྨྲས་པ། བསླུ་མེད་མཆོག་གསུམ་ཡི་དམ་སྲུང་མ་ལ། །ཁྱེད་ཤེས་ཁྱེད་མཁྱེན་མོས་འདུན་དྲག་པོ་ཡིས། །འཁྲུལ་མེད་མོ་ལུང་གསལ་པོར་སྟོན་པའི་ཕྱིར། །མི་ཕྱེད་དད་པས་རྩེ་
གཅིག་གསོལ་བཏབ་ན། །ཐུགས་རྗེའི་བདག་ཉིད་ཅན་རྣམས་བརྩེར་དགོངས་ནས། །ཡེ་ཤེས་སྤྱན་རས་གསལ་བས་ལེགས་གཟིགས་ཏེ། །ཐེ་ཚོམ་ཕྱི་ཐག་དྲྭ་བའི་མ་འཆིང་ན། །ནམ་ཡང་བསླུ་བ་མེད་ལ་སོམ་ཉི་བྲལ། །
འདིར་འབད་དགེ་བས་དད་ལྡན་ཐམས་ཅད་ལ། །མ་ནོར་ལེགས་ཉེས་དབྱེ་ཤན་ལེགས་ཕྱེ་ནས། །འཁྲུལ་མེད་རྣོ་མཐོང་མོ་ལུང་རབ་གསལ་བས། །ཀུན་ཀྱི་བསམ་པའི་རེ་འདོད་སྐོང་བར་ཤོག །༧ ཅེས་མཁའ་འགྲོ་ཤ་ཟ་ཧོར་
282



T!
འག
སོ་བཞི་
༄༅། ། མོའི་སྒོ་ནས་རྣོ་མཐོང་དྲི་མེད་ཤེལ་དཀར་མེ་ལོང་ཞེས་བྱ་བ་འདི་ནི། དགེ་སློང་ངག་དབང་བསྟན་འཛིན་དཔལ་འབྱོར་ནས་བྲི་གཞི་དང་བཅས་ལན་མང་རྣ་བ་གཙེས་ནས་སྡོད་དུ་མ་སྟེར་བས་ལན་དུ། དབྱངས་འཆར་གྱི་གཞུང་དང་དམ་པའི་གསུང་ལ་
བསྟེན་ནས་མངོན་ཤེས་རྟེན་འབྲེལ་བརྟག་ཚུལ་འདི། ཐཤལ་རོལ་བའི་མིང་འཛིན་དེས་ཤར་མར་བྲིས་པའོ། །སརྦ་མངྒ་ལཾ། དགེའོ། ། ༈ བྷོ་བདེ་སྟོང་ཏིང་འཛིན་རོལ་བ་ལས། །བྱུང་བ་ཕྱི་ནང་མཆོད་པའི་སྤྲིན། །གནམ་ས་བར་སྣང་ཀུན་
བཀང་ནས། །དུར་ཁྲོད་བདག་མོ་མཁའ་འགྲོའི་གཙོ། །ཤ་ཟ་ཧོར་མོའི་ཐུགས་དམ་བསྐང་། །སྤྲུལ་འཁོར་རྒྱ་མཚོའི་ཐུགས་དམ་བསྐང་། །ཉམས་ཆག་ཀུན་བཤགས་འགལ་རྐྱེན་སོལ། །མཐུན་རྐྱེན་ཡིད་བཞིན་
པར་མཛོད། །༧ ཅེས་པ་འདི་ཡང་གྲངས་བསོགས་ཀྱི་ཆེད་དུ་ལྷ་མདུན་པ་ངག་དབང་བསྟན་འཛིན་གྱི་བཞེད་པ་སྐོང་ཕྱིར། རྨོངས་པ་ཝ་གཱིནྡྲའམ་རོལ་རྡོར་བས་སོ། །སརྦ་མངྒ་ལཾ། དགེའོ། ། ༄༅། །ཆོས་སྐྱོང་ལ་སྙན་ཤལ་འབུལ་ཚུལ་བཞུགས།ཀྱེ།
བསྟན་སྲུང་ཧོར་མོ་སྤུན་དགུ་འཁོར་བཅས་ལ། །ཕུལ་བྱུང་སྙན་ཤལ་དམ་པ་འདི་ཕུལ་བས། །བདག་ཅག་དཔོན་སློབ་རྒྱུ་སྦྱོར་སྦྱིན་བདག་བཅས། །གཞི་བྱེས་ལམ་གསུམ་གར་འགྲོ་གར་གནས་ཀྱང་། ནད་གདོན་དགྲ་
རྐུན་མེ་ཆུ་གཅན་གཟན་སོགས། །ཕྱི་ནང་གསང་བའི་བར་ཆད་ཀུན་སོལ་ལ། །ཚེ་བསོད་དཔལ་འབྱོར་ལུང་རྟོགས་སྙན་གྲགས་རྣམས། །ཆོས་སྲིད་བསམ་དོན་འགྲུབ་པའི་དགེ་ལེགས་སྩོལ། །ཅེས་པ་འདི་ལ། ཞེས་དང་།
283
པོད།



རོལ་བའི་རྡོ་རྗེའི་གསུང་འབུམ།
བསྟན་སྲུང་བསེ་ཡི་ཁྲབ་ཅན་དང་། བསྟན་སྲུང་ཙེའུ་དམར་པོ་སོགས་གང་ལ་སྦྱར་ཀྱང་ཆོག་གོ། །༧ ཞེས་པའི་སྙན་ཤལ་འབུལ་ཚུལ་འདི་ཡང་ཕ་བླ་མ་དམ་པའི་བཞེད་སྐོངས་སུ། རྨོངས་རྟུལ་ཝ་གཱིནྡྲའམ་རོལ་རྡོར་པས་ཤར་མར་སུག་ལས་
བགྱིས་པ་དགེ །
༄༅། །ཟབ་ཆོས་གསང་བ་ཡང་ཏིག་གི་ཆ་ལག་བཀའ་སྲུང་ཤ་ཟ་ཧོར་མོ་མཆོད་འཕྲིན་གྱི་སྐོར་བསྟན་དགྲ་འཇོམས་པའི་རྣོ་མཚོན་ སྤུ་གྲི་རབ་འབར་ཞེས་བྱ་བ་བཞུགས་སོ། ། བདེ་གཤེགས་ཡོངས་འདུས་རྒྱལ་དབང་ཐོད་ཕྲེང་
གི། །སྤྱན་སྔར་ཁས་བླང་དམ་ཅན་མཐུ་མོ་ཆེ། །ཕག་མོའི་ཐུགས་སྤྲུལ་གསང་མཛོད་རྒྱ་མཚོའི་བདག །དུར་ཁྲོད་བདག་མོ་མ་མོ་ཁ་མོ་ཆེ། །དམར་མོ་དར་དམར་བེར་གསོལ་རྔ་མོངས་ཅིབས། །ལྕགས་ཀྱི་ཕུར་བས་དམ་
# ཉམས་དགྲ་སྲོག་གཅོད། །ཟངས་ཀྱི་སྦུ་གུས་དགྲ་ཁྲག་ཁོང་ནས་འདྲེན། །རེ་འགའ་དམར་ནག་རབ་ཁྲོས་ལྕགས་སྤྱང་ཞོན། །རལ་གྲི་འབར་བས་དགྲ་སྲོག་རྩད་ནས་གཅོད། །ཐནཱ་བྱ་འུག་པས་དགྲ་ལ་ལྟས་ངན་
འབེབས། །སྐབས་འབར་གློག་དམར་འཁྱུགས་འདྲའི་འཕར་བ་བཅིབས། །གདོང་དམར་ཞིང་ཆེན་གསོལ་ཞིང་རལ་གྲི་སྣམས། །རྒྱུ་ཞགས་འདོམ་དགུས་དགྲ་དང་བགེགས་རྣམས་འཆིང་། །རེ་འགའ་སྨུག་ནག་ཆེར་
284



སོ་ལྔ་
ཀ ༄༅། །ཁྲོས་སྤྱང་མོ་ཞོན། །རལ་གྲི་ཐོད་རློན་བསྣམས་ནས་ཉམས་པ་བརྒྱའི། །སྲོག་རྩ་དམར་པོ་རྦད་ཀྱིས་གཅོད་པར་བྱེད། །གསང་ཆེན་བཀའ་ཡི་སྲུང་མ་འཁོར་ཚོགས་བཅས། །འདི་བྱོན་དམ་རྫས་མཆོད་གཏོར་
རྒྱ་ཆེན་དང་། །སྨན་རཀ་ཁྲག་ཆང་ཛ་གད་བསང་གསུར་སོགས། །བསྒྲལ་བའི་ཤ་ཁྲག་དྲག་པོའི་མཆོད་སྤྲིན་གྱིས། །ས་དང་བར་སྣང་མཁའ་དབྱིངས་ཀུན་ཁྱབ་འདིས། །བསྟན་སྲུང་དབང་མོ་མཁའ་འགྲོའི་རྒྱལ་མོ་
མཆོད། །དགྱེས་བཞེས་ཉམས་ཆག་ཀུན་བཤགས་འགལ་རྐྱེན་སོལ། །མཐུན་རྐྱེན་ཆོས་སྲིད་བསམ་དོན་ལྷུན་འགྲུབ་མཛོད། །བསྟན་པའི་དགྲ་བོ་མ་ལུས་རྡུལ་བཞིན་རློག །བསྟན་པ་བསྟན་འཛིན་སྦྱིན་བདག་མི་ནོར་
ཀུན། །དུས་དྲུག་སྲུང་སྐྱོབ་སྦ་བའི་འཕྲིན་ལས་སོགས། །ནམ་ཡང་གཡེལ་མེད་སྡོང་གྲོགས་དམ་པ་མཛོད། །༧ ཅེས་པའི་མཁའ་འགྲོའི་རྒྱལ་མོ་ཤ་ཟ་ཧོར་མོའི་མཆོད་འཕྲིན་འདི་ཡང་ལྷ་གྲོགས་དམ་པའི་བཞེད་ངོར། གྱི་ན་བ་རོལ་མིང་བས་
སོ། །དགེའོ། ། ༈ བྷོ༔ ཆོས་དབྱིངས་སྐྱེ་བ་མེད་པའི་ཀློང་ཡངས་ལས། །ཐུགས་རྗེའི་རྩལ་སྣང་མ་འགགས་རོལ་བའི་འཕྲུལ། །རབ་བཞེངས་དཔལ་ལྡན་རྡོ་རྗེ་ཕག་མོ་ཡི། །ཐུགས་ལས་བྱོ༔ཡིག་དམར་ནག་མེ་དབལ་
པཟེར། །ཚ་ཞིང་རྩུབ་ལ་མེ་རྟག་འཕྲོ་བ་ཆད། །བབ་པ་ཡོངས་གྱུར་དུར་ཁྲོད་རོལ་བའི་དབུས། །རྔམ་བརྗིད་བྲག་སྟེང་ཁྲག་མཚོར་རྦ་ཀླུང་འཁྱིལ། །བཻ་རོ་གསར་རྙིང་བསྣོལ་མར་བརྩེགས་པའི་ཁྲིར། །མཁའ་འགྲོའི་དབང་
285



རོལ་བའི་རྡོ་རྗེའི་གསུང་འབུམ།
ཕྱུག་ཤ་ཟ་ཁ་མོ་ཆེ། །རབ་འཇིགས་བཟོད་པར་དཀའ་བའི་རྩལ་ལྡན་མ། །དྲག་ཤུལ་སྟོབས་ནུས་ཟླ་བྲལ་ཆེར་འབར་བའི། །མ་མོ་ཆེན་མོ་མྱུར་མགྱོགས་རྩལ་ཤུགས་ཅན། །ཐན་དང་ལྟས་ངན་ཡོངས་ཀྱི་མངའ་བདག་མོ། །
མཚོ་སྐྱེས་རྒྱལ་དབང་པདྨ་ཐོད་ཕྲེང་སོགས། །བརྒྱུད་གསུམ་རིག་འཛིན་བླ་མའི་བཀའ་དམ་བཞིན། །ཐ་ཚིག་སྙིང་ལ་འཆང་བའི་གཡར་དམ་ཅན། །གསང་སྔགས་ཆོས་འཁོར་སྐྱོང་བའི་བྱ་ར་མོ། །དམ་ཉམས་བསྟན་
དགྲ་ཡོངས་ཀྱི་གཤེད་མ་ཆེ། །བསྟན་འཛིན་དཔོན་སློབ་སྐྱོང་པའི་སྲིང་གཅིག་མ། །རྣལ་འབྱོར་སྒྲུབ་པ་བོ་ཡི་དགྲ་ལྷ་ཆེ། །སྐུ་མདོག་ཕྱག་མཚན་བཞོན་པ་མ་ངེས་པར། །སྤྲུལ་བ་རྫུ་འཕྲུལ་དཔག་ཡས་སྟོན་མཛད་པའི།
སེ་ཆེན་ཧོར་གྱི་སྲུང་མ་མཐུ་རྩལ་ཅན། །དཀོར་ནོར་ལོངས་སྤྱོད་སྲུང་བའི་གཉེར་མཛད་མ། །རེ་འགའ་རྔ་མོང་རླུང་གི་ཤུགས་ཅན་ཞོན། །རེ་འགའ་ཟ་བྱེད་ལྕགས་སྤྱང་སྔོན་མོ་བཅིབས། །རེ་འགའ་གསོད་བྱེད་འཕར་བ་
དམར་པོ་ལ། །ཞོན་ནས་སྟོང་གསུམ་སྐད་ཅིག་ཉིད་ལ་སྐོར། །རྒྱུག་བྱེད་མ་མོ་ཆེན་མོ་མཐུ་མོ་ཆེ། །མགྱོགས་མ་ཆེན་མོ་ཤུགས་ལ་དྲངས་ཏེ་འབོད། །བསྟན་དགྲ་སྒྲོལ་ལ་ཆེས་ཆེར་རབ་དཔའ་བའི། །བཀའ་འཁོར་ཀླུ་
བཙན་ཧོར་མོ་སྤུན་དགུ་དང་། །མ་མོ་སྨན་མོ་དམན་མོ་མོ་རྒྱུད་ཀྱི། །འཁོར་ཚོགས་གྲངས་མེད་དཔུང་བཅས་མ་ལུས་པ། །འདིར་བྱོན་བསྟན་པའི་དགྲ་འགེགས་རྡུལ་དུ་རློག །བརྒྱུད་གསུམ་བླ་མའི་ཐ་ཚིག་དགྱེས་
286



སོ་དྲུག་
༄༅། ། དགོངས་ལ། །རྟེན་ལ་བསྟན་པར་བཞུགས་ཤིག་སྲུང་མའི་གཙོ། །གུས་པས་ཕྱག་འཚལ་མཆོད་ཅིང་བསྟོད་པ་འབུལ། །ཉམས་ཆག་འགལ་འཁྲུལ་ཉེས་ཚོགས་མཐོལ་ཞིང་བཤགས། །རྣལ་འབྱོར་ཆོས་སྲི་
འདོད་དོན་གཡེལ་མེད་སྒྲུབས། །མ་མོ་མཐུན་པའི་ཐུགས་དམ་བསྐང་བའི་རྫ་སོ། །འཇིགས་རུང་རྔམས་བརྗིད་དྲག་པོའི་གཞལ་ཡས་སུ། །རབ་ཡངས་བྷནྡྷ་ཚར་དུ་དངར་བའི་ནང་། །དྲག་པོའི་མཆོད་ཡོན་ཉེར་སྤྱོད་
རོལ་མོ་དང་། །སྨན་རཀ་གཏོར་མ་ཇ་ཆང་ཁྲག་སྐྱེམས་ཕུད། །བྱེ་མར་ཟས་སྣ་འབྲུ་སྣ་དར་ཟབ་གོས། །དུག་གསུམ་ཤྭ་རུས་དོན་སྙིང་ལྷུན་པོར་སྤུངས། །ཁྲག་མཁྲིས་དྲི་ཆུ་ཞག་མཚོ་རྦ་རླབས་འཁྲུགས། །ཤ་སྣ་སྙིང་སྣ་
བྲག་རི་ལྟ་བུར་རྩེགས། །རྐང་གླིང་ཚིལ་ཆེན་གངས་ཀྱི་རི་ལྟར་གཟེངས། །ཤ་ཚིལ་གསུར་ཆེན་དུད་པ་སྤྲིན་བཞིན་གཏིབས། །རྐང་གླིང་ཐོད་རྔ་རོལ་མོ་འབྲུག་ལྟར་ལྡིར་། །ཞིང་ཆེན་གསར་སྙིང་རྒྱལ་མཚན་ལྷབ་ལྷུབ་
གཡོ། །མགོ་འཕྲེང་རྒྱུ་རློན་ལྔ་ལྡི་འཕན་ཚལ་འཕྱང་། །བསྒྲལ་བའི་ཤ་རུས་སྣ་ཚོགས་ཐང་མར་བརྡལ། །འཇིགས་པའི་གཅན་གཟན་དུ་མས་ང་རོ་སྒྲོགས། །ཁྲ་གླག་སྲིན་བྱ་འུག་པ་གད་མོ་རྒོད། །སྣ་ཚོགས་དར་ཀྱི་ཅོད་
ཤ་ པན་གྱིས་སྤྲས་པའི། །རྟ་གཡག་བྱ་ཁྱི་ར་ལུག་གཟུགས་འགྲོས་རིགས། །སྟོབས་ལྡན་རྔ་མོང་འཇིགས་བྱེད་ལྕགས་སྤྱང་འཕར། །ལྕགས་ཀྱི་རལ་ཕུར་ཟངས་སྦུག་ལྟས་ངན་བྱ། །གཡུལ་ལས་རྒྱལ་བྱེད་སྲ་བའི་གོ་ཆ་དང་། །
287



རོལ་བའི་རྡོ་རྗེའི་གསུང་འབུམ།
དགྲ་འཇོམས་རྣོ་ངར་འབར་བའི་མཚོན་གྱི་ཚོགས། །དྲག་པོའི་མཆོད་སྤྲིན་ནམ་མཁའི་མཐའ་ཀླས་པ། །ཏིང་འཛིན་སྔགས་རྒྱས་བྱིན་བརླབས་རབ་སྤེལ་ཏེ། །འཛད་མེད་ནམ་མཁའ་མཛོད་ཀྱི་རང་བཞིན་གྱིས། །མྱུར་
མགྱོགས་ཤ་ཟ་ཧོར་མོའི་ཐུགས་དམ་བསྐང་། །ཀླུ་བཙན་ཧོར་མོ་སྤུན་དགུའི་ཐུགས་དམ་བསྐང་། །ལྟས་ངན་མ་མོའི་དམག་ཚོགས་ཐུགས་དམ་བསྐང་
། །འཁོར་དང་བཅས་པའི་ཐུགས་དམ་དགྱེས་བསྐྱང་ལ། །ཉམས་
ཆག་ཀུན་སྐོང་བར་ཆད་རྐྱེན་ཚོགས་སེལ། །མཐུན་རྐྱེན་བསམ་དོན་འབད་མེད་ལྷུན་འགྲུབ་མཛོད། །སྙིགས་དུས་གསང་ཆེན་བསྟན་པ་སྲུང་བའི་སྤྱིར། །རྡོ་རྗེ་ཕག་མོའི་ཐུགས་སྤྲུལ་མཁའ་འགྲོའི་གཙོ། །ཤ་ཟ་ཧོར་མོ་
མགྱོགས་མ་ཁ་མོ་ཆེ། །མཐུ་རྩལ་རྨད་བྱུང་ལྟས་ངན་བདག་མོར་བསྟོད། །དགྲ་ཇག་ཆོམ་རྐུན་དུས་མིན་འཆི་བ་དང་། །ཁ་སྨྲས་གླེང་རྩོད་གོད་ཁ་ནད་ཡམས་རིམས། །མི་དང་མི་མིན་འབྱུང་བཞིའི་གཡོ་འཁྲུགས་སོགས།
# བར་ཆད་བདུད་བགེགས་གནོད་པ་དབྱིངས་སུ་བཟློག །བསྟན་འཛིན་སྐྱེས་བུའི་སྐུ་ཚེ་བརྟན་པ་དང་། །བསྟན་པ་རིན་ཆེན་དགེ་འདུན་སྦྱིན་བདག་བཅས། །བསྟན་འགྲོའི་ཕན་བདེ་དཔལ་འབྱོར་རབ་རྒྱས་ནས། །བསྟན་
པ་ཕྱོགས་བཅུར་དར་བའི་འཕྲིན་ལས་མཛོད། །བདག་ལ་སྡང་བྱེད་དགྲ་བོ་གཡོ་སྦྱོར་མཁན། །ཕྱོགས་མཚམས་སྟེང་འོག་ཉེ་རིང་ཕྱི་དང་ནང་། །ཆོས་བོན་སྲུང་བའི་སྐྱབས་འོག་གར་གནས་ཀྱང་། །སྲུང་མ་ཁྱེད་ཀྱིས་
288



སོ་བདུན་
ཀ༄༅། །བསྒྲལ་བའི་འཕྲིན་ལས་མཛོད། །རྣལ་འབྱོར་བདག་གི་འགལ་རྐྱེན་ཀུན་ཞི་ཞིང་། །ཚེ་བསོད་ལུང་རྟོགས་ཡར་ཟླ་ལྟར་འཕེལ་ནས། །རླབས་ཆེན་གཞན་དོན་ཕྱོགས་རིས་མེད་པ་ཡིས། །བྱང་ཆུབ་ལམ་བཟང་
འགྲུབ་པའི་འཕྲིན་ལས་མཛོད། །མདོར་ན་ལྷ་ཁྱོད་ལུས་གྲིབ་ལྟར་འགྲོགས་ནས། །མི་འདོད་ཉེར་འཚེའི་མིང་ཙམ་མི་འབྱུང་ཞིང་། །གང་བརྩམ་ཆོས་སྲིད་འདོད་དོན་མ་ལུས་པ། །ལྷུན་གྱིས་འགྲུབ་པའི་སྡོང་གྲོགས་
གཡེལ་མེད་མཛོད། །༧ ཅེས་མྱུར་མགྱོགསཤ་ཟ་ཧོར་མོའི་མཆོད་འཕྲིན་འདི་ཡང་ཤཱཀྱའི་དགེ་སྦྱོང་ངག་དབང་ནོར་བུའི་མཚན་ཅན་ནས་བསྐུལ་མ་གནང་བའི་བཀའ་མ་ལྡོག་ཙམ་དུ། རྨོངས་པ་རོལ་མིང་བས་སོ། །དགེའོ། ། ༈ བྷོ གཏུམ་དྲག་
འཇིགས་རུང་འབར་བའི་དུར་ཁྲོད་ནས། །རྒྱུག་བྱེད་སྤྲུལ་བའི་མཁའ་འགྲོ་མཐུ་མོ་ཆེ། །མ་མོ་རྔ་ཞོན་སྤྱང་ཞོན་འཕར་ཞོན་སོགས། །སྤྲུལ་བའི་དམག་ཚོགས་ལྟས་ངན་གདུག་པའི་དཔུང་
། །གློག་ལྟར་མྱུར་བས་འདིར་
བྱོན་གདན་ལ་བཞུགས། །ཞིང་བཅུ་བསྒྲལ་བའི་ཤ་རུས་དོན་སྙིང་ཁྲག །དམར་ཆེན་གཏོར་མ་སྨན་རཀ་ཛ་གད་ཕུད། །འདོད་དགུའི་བསང་སྤྲིན་ཤ་ཆེན་གསུར་དུད་སོགས། །མཐུན་རྫས་མཁོ་དགུའི་མཆོད་སྤྲིན་དཔག་
# ཡས་ཀྱིས། །མཁའ་འགྲོའི་རྒྱལ་མོ་འཁོར་ཚོགས་དང་བཅས་པའི། །ཐུགས་དམ་གཉན་པོ་དབྱིངས་སུ་ལེགས་བསྐང་ནས། །ཐུགས་འགལ་ཉེས་ཀུན་མ་ལུས་མཐོལ་ལོ་བཤགས། །མི་འདོད་མཚན་ལྟས་ངན་པ་དབྱིངས་
289



རོལ་བའི་རྡོ་རྗེའི་གསུང་འབུམ།
སུ་བཟློག །མཐུན་རྐྱེན་ཆོས་སྲིད་འདོད་པའི་དོན་ཀུན་སྒྲུབས། །བསྟན་པའི་དགྲ་བོ་རྡུལ་གཞིན་བརླག་པར་མཛོད། །དགྲ་ལ་ལྟས་ངན་ཆོ་འཕྲུལ་ཆར་ལྟར་ཕོབ། །མདོར་ན་རྣལ་འབྱོར་བདག་ལ་གནོད་བྱེད་ཅིང་།
བསྟན་དང་འགྲོ་ལ་བསམ་སྦྱོར་ལོག་འཆང་པའི། །མངོན་ལྐོག་རྐུ་འཕྲོག་བྱེད་པའི་རིགས་རྣམས་ཀུན། །མ་ལུས་སྐྱེ་རྒྱུད་དང་བཅས་ཐལ་བར་རློག །འཇིགས་རུང་མ་མོ་རྣམ་གསུམ་འཁོར་བཅས་ཀྱིས། །རྣལ་འབྱོར་
ཡིད་ལ་བརྣག་པའི་དགྲ་སྡེའི་རིགས། །མཐའ་དག་རྗེས་ཤུལ་ཙམ་ཡང་མེད་པ་ལ། །མངོན་སྤྱོད་དྲག་པོའི་འཕྲིན་ལས་གཡེལ་མེད་མཛོད། །༧ ཅེས་གསང་ཆེན་བཀའ་ཡི་སྲུང་མ་མཁའ་འགྲོའི་རྒྱལ་མོ་རྣམ་གསུམ་ལ་མཆོད་འཕྲིན་བྱ་
ཚུལ་འདི་ཡང་བཙུན་པ་ཝ་གཱིནྡ་མ་ཎིའི་ངོར། གྱི་ན་བ་རོལ་མིང་བས་སོ། །དགེའོ། ། ༈ བྷོ སྐུ་གསུམ་དབྱིངས་ལས་རོལ་བའི་ཁྲོ་གཏུམ་གཟུགས། །དུས་གསུམ་རྒྱལ་བ་རྒྱ་མཚོའི་བསྟན་སྲུང་མཆོག །གསང་གསུམ་མི་འགྱུར་
དགོངས་པའི་ཀློང་མཛོད་ལས། །སྒོ་གསུམ་དད་གདུང་མོས་པས་སྤྱན་འདྲེན་ན། །གནས་གསུམ་མཁའ་འགྲོའི་གཙོ་མོ་ཁྲ་མོ་ཆེ། །ས་གསུམ་འགེངས་པའི་འཇིགས་རུང་ཆོ་འཕྲུལ་བཅས། །རིགས་གསུམ་རྔ་ཞོན་སྤྱང་
ཞོན་འཕར་ཞོན་སོགས། །རྒྱུད་གསུམ་རྟོགས་པའི་དཔུང་ཚོགས་དང་བཅས་བྱིན། །རྩ་གསུམ་སྤྱི་དཔལ་པདྨ་ཐོད་ཕྲེང་གིས། །སྡེ་གསུམ་ཀློང་དགུའི་བསྟན་པའི་གཉེར་དུ་བསྐོས། སྲིད་གསུམ་བསྟན་དགྲ་སྒྲོལ་བའི་
290



ཀ༄༅། ། མཐུ་རྩལ་ཅན། །ཁམས་གསུམ་སྐྱེ་འགྲོའི་སྲོག་ལ་དབང་བསྒྱུར་མ། །དབྱིངས་གསུམ་ཡེ་ཤེས་མཚོན་ཆ་རབ་འབར་བས། །སྲིད་གསུམ་དགྲ་བགེགས་དཔུང་ཚོགས་དང་བཅས་པ། །འཁོར་གསུམ་དམིགས་
པ་མེད་པའི་དབྱིངས་སུ་བསྒྲལ། །དུག་གསུམ་ཤ་ཁྲག་རུས་པའི་མཆོད་སྤྲིན་དང་
། །སྒྲིབ་གསུམ་ཡོངས་དག་བདུད་རྩིའི་རྒྱ་མཚོ་ཆེ། །རྣམ་གསུམ་མཁའ་འགྲོ་འཁོར་ཚོགས་བཅས་ལ་འབུལ། །སྒོ་གསུམ་ནོངས་པ་གང་
ལྷམཆིས་དབྱིངས་སུ་བཤགས། །ལུང་གསུམ་ཕུ་མདའི་དགྲ་ཇག་རྐུན་གསུམ་བཟློག །རྒན་གསུམ་བར་གྱི་ནོར་ཕྱུགས་ཐུབ་པར་སྲུངས། །ཉིན་གསུམ་རྒྱང་ནས་བྱ་ར་ལེགས་མཛད་ཅིང་། །མཚན་གསུམ་དྲུང་ནས་མེལ་
ཚེ་མི་གཡེལ་བར། །དུས་གསུམ་རྟག་ཏུ་མགོན་སྐྱབས་དཔུང་གཉེན་མཛོད། །བསླབ་གསུམ་ནོར་འཆང་དགེ་བདུན་སྡེ་ཚོགས་སྐྱོངས། །ཐེག་གསུམ་གསང་ཆེན་ཆོས་མཛོད་ཕྱོགས་བཅུར་སྤེལ། །མཆོག་གསུམ་དབུ་
འཕང་གཉན་པོ་དགུང་དུ་བསྟོད། །བརྒྱུད་གསུམ་བླ་མའི་བཀའ་དམ་མ་བསྙེལ་བར། གནས་གསུམ་མཁའ་འགྲོའི་རྒྱལ་མོའི་འཕྲིན་ལས་ཀྱིས། །མངོན་སུམ་རྟགས་དང་མཚན་མ་མྱུར་སྟོན་ལ། །སྒོ་གསུམ་ལོག་པར་
# སྤྱད་པའི་དགྲ་བོ་སྒྲོལ། །སྐུ་གསུམ་འདུ་འབྲལ་མེད་པའི་ཀློང་དུ་བསྟབས། །ཆ་གསུམ་བྲལ་བའི་བཞི་ཆ་གཉུག་མའི་སེམས། །མངོན་གསུམ་རིག་པའི་རང་ཞལ་རབ་སྤྲད་ནས། །དུས་གསུམ་དུས་མེད་ཀ་དག་ཕྱོགས་
291



བློ་
རོལ་བའི་རྡོ་རྗེའི་གསུང་འབུམ།
ཡན་ངང༌། །སྐུ་གསུམ་རྒྱལ་བའི་དགོངས་ཀློང་གྲོལ་བར་མཛོད། །༧ ཅེས་མཁའ་འགྲོའི་རྒྱལ་མོ་རྣམ་གསུམ་གྱི་མཆོད་འཕྲིན་འདི་ཡང་གླིང་གི་བླ་མ་ཐར་བ་རྒྱལ་མཚན་གྱི་གཉེར་པ་པདྨ་རང་གྲོལ་གྱི་ཟློས་དཀར་མགོན་པོ་རྣམ་རྒྱལ་གྱིས་ནན་བསྐུལ་
མ་ལྡོག་ཙམ་དུ། སྤྲང་པོ་རོལ་རྡོར་བས་སོ། །དགེའོ། ། ༈ བྷོ སྐྱེ་མེད་དབྱིངས་ལས་རོལ་བའི་ཐུགས་རྗེའི་གུར། །འགགས་མེད་ཅིར་ཡང་བསྒྱུར་བའི་ཆོ་འཕྲུལ་ཅན། །མ་རུངས་བསྟན་དགྲ་འདུལ་ཕྱིར་གཟུགས་ཀྱི་སྐུར། །རབ་
བཞེངས་མཁའ་འགྲོའི་རྒྱལ་མོ་ཁ་མོ་ཆེ། །འཇིགས་རུང་རྔ་ཞོན་སྤྱང་ཞོན་འཕར་ཞོན་རྣམས། །མི་སྡུག་གཏུམ་དྲག་འབར་བའི་གར་བསྒྱུར་ཞིང་། །རྣོ་ངར་འབར་བའི་མཚོན་ཆ་ཐོགས་པ་ཡི། །གྲངས་མེད་བཀའ་ཡི་
འཁོར་ཚོགས་དང་བཅས་བྱོན། །བསྟན་དགྲ་སྒྲོལ་ཞིང་བསྟན་པ་སྐྱོང་བའི་ཕྱིར། །དགྱེས་པའི་གར་དང་བཅས་ཏེ་བརྟན་པར་བཞུགས། །དམ་ཚིག་ཉམས་ཆག་ཉེས་ཚོགས་མ་ལུས་པ། །དམིགས་མེད་ཆོས་དབྱིངས་ཆེན་
པོའི་ཀློང་དུ་བཤགས། །དངོས་བཤམས་ཡིད་སྤྲུལ་བསྒྲལ་བའི་ཤ་ཁྲག་རུས། །སྨན་རཀ་གཏོར་མ་སྐྱེམས་ཕུད་གསུར་ཆེན་སྤྲིན། །བསམ་ཡས་མཆོད་པའི་སྤྲིན་གྱིས་མཁའ་བཀང་ནས། བསྟན་སྲུང་དབང་མོ་འཁོར་
བཅས་ཐུགས་དམ་བསྐང་། །ཕྱི་ནང་གསང་བའི་བར་ཆེད་དབྱིངས་སུ་བཟློག །མི་འདོད་མཚན་ལྟས་ངན་པ་དགྲ་ལ་བསྒྱུར། །མཐུན་རྐྱེན་ཆོས་སྲིད་འདོད་པའི་དོན་རྣམས་ཀུན། །འབད་མེད་ལྷུན་གྱིས་འགྲུབ་པའི་
292



སོ་དགུ་
༄༅། །འཕྲིན་ལས་མཛོད། བསྟན་དང་འགྲོ་ལ་གནོད་ཅིང་འཚེ་བྱེད་པའི། །བསམ་ངན་སྦྱོར་རྩུབ་ལོག་པར་འཁུ་བའི་རིགས། །མ་རུངས་མཐའ་འདྲེའི་སྣ་འདྲེན་དཔུང་མིའི་ཚོགས། །ནག་པོའི་རྩ་ལག་སྡེ་བཅས་
བརླག་པར་མཛོད། །རྒྱལ་བསྟན་རིན་ཆེན་ཕྱོགས་བཅུར་དར་ཞིང་རྒྱས། །བསྟན་འཛིན་སྐྱེས་བུའི་ཚོགས་རྣམས་དབུ་འཕང་མཐོ། །འགྲོ་ལ་བདེ་སྐྱིད་སྣང་བས་ཀུན་ཏུ་ཁྱབ། །བཀྲ་ཤིས་དཔལ་གྱིས་ས་གསུམ་མཛེས་
པར་མཛོད། །༧ ཅེས་པ་འདི་ཡང་ཕྱོགས་ཀྱི་དད་སློབ་འགའ་ཞིག་གི་ངོ་མ་ལྡོག་ཙམ་དུ། གྱི་ན་བ་རོལ་མིང་བས་སོ། །དགེའོ། ། སྔོན་ཚེ་ཨོ་རྒྱན་པདྨ་ཐོད་ཕྲེང་གི། །བཀའ་དམ་ཐ་ཚིག་གཉན་པོ་ལ་གནས་པའི། །རྒྱལ་བསྟན་སྲུང་
ཞིང་བསྟན་དགྲ་སྒྲོལ་བ་ལ། །མཐུ་རྩལ་རྨད་དུ་བྱུང་བའི་སྲུང་མའི་གཙོ། །མཁའ་འགྲོའི་རྒྱལ་མོ་ཤ་ཟ་རྣམ་གསུམ་ནི། །དབུས་སུ་རྔ་ཞོན་གཡས་སུ་སྤུང་ཞོན་དང་། །གཡོན་དུ་འཕར་ཞོན་མ་ཚོགས་ཉམས་པའི་གཤེད།
བཀའ་འཁོར་ཀླུ་བཙན་ཧོར་མོ་སྤུན་དགུ་དང་། །ལྟས་ངན་ཐན་གྱི་མ་མོའི་དམག་ཚོགས་བཅས། །འདིར་བྱོན་བསྒྲལ་བའི་ཤ་ཁྲག་རུས་པའི་ཚོགས། །དམ་རྫས་སྨན་རཀ་གཏོར་སྐྱེམས་བསང་གསུར་བྱེད། །མཆོད་པའི་
* སྤྲིན་གྱིས་མཁའ་དབྱིངས་ཀུན་བཀང་ནས། །གསོལ་ལོ་མཆོད་དོ་ཐུགས་དམ་དགྱེས་པར་བསྐང་། །ཉམས་ཆག་འགལ་འཁྲུལ་ཐམས་ཅད་མཐོལ་ལོ་བཤགས། །བསྟན་པའི་སྤྱི་དགྲ་རྣལ་འབྱོར་སྒོས་ཀྱི་དགྲ། །བླ་མའི་
293



རོལ་བའི་རྡོ་རྗེའི་གསུང་འབུམ།
སྐུ་དགྲ་དགེ་འདུན་འདུས་པའི་དགྲ། །སྐྱབས་འོག་འབངས་སྡེ་མི་ཕྱུགས་འཁོར་བཅས་དགྲ། །ཉེས་བྱེད་ནག་པོའི་རྩ་ལག་སྡེ་བཅས་ཀུན། །མི་བསྲུན་ཀླ་ཀློའི་སྣ་འདྲེན་དཔུང་ཚོགས་བཅས། །མ་ལུས་རྗེས་མེད་ཐལ་
བའི་རྡུལ་བཞིན་དུ། །མངོན་སྤྱོད་དྲག་པོའི་ལས་ཀྱི་དཔའ་བསྐྱེད་ལ། །མཐུ་སྟོབས་ནུས་པའི་རྩལ་གྱིས་བརླག་པར་མཛོད། །བླ་དཔོན་དགེ་འདུན་འབངས་མཁོར་སྡེ་དང་བཅས། །ཞབས་པད་བརྟན་ཅིང་མཛད་འཕྲིན་
རབ་རྒྱས་ཤིང་། །ཚེ་རིང་ནད་མེད་འདོད་པའི་དོན་རྣམས་ཀུན། །ཡིད་བཞིན་ནོར་ལྟར་ལྷུན་གྱིས་འགྲུབ་པར་མཛོད། །༧ ཅེས་པའང་མགོ་ལོག་ཕྱོགས་ཀྱི་དད་སློབ་ཀརྨའི་མིང་གིས་བཞེད་ངོར། གྱི་ན་བ་རོལ་མིང་བས་སོ། །དགེའོ། །
༈ བྷོ༔ གསང་མཛོད་རྒྱ་མཚོའི་བསྟན་པ་མཆོག །སྐྱོང་མཛད་མྱུར་མགྱོགས་མཁའ་འགྲོའི་གཙོ། །འཇིགས་རུང་མ་མོ་རྣམ་གསུམ་ལ། །བསྒྲལ་བའི་ཤ་ཁྲག་མཆོད་པ་འབུལ། །དམར་ཆེན་གཏོར་མ་སྨན་རཀ་ཕུད། །
མཐུན་རྫས་མཆོད་སྤྲིན་འདི་བཞེས་ལ། །ཆོས་སྲིད་འདོད་དོན་མྱུར་འགྲུབ་མཛོད། །༧ ཅེས་པའང་བཙུན་པ་དོན་གྲུབ་བཟང་པོའི་ངོར། རོལ་མིང་བས་སོ། །དགེའོ། ། ༈ སྔོན་ཚེ་པདྨའི་བཀའ་དམ་བཞིན། །སྒྲུབ་མཛད་མྱུར་
མགྱོགས་ཤ་ཟའི་གཙོ། །མཁའ་འགྲོའི་རྒྱལ་མོ་མཐུ་མོ་ཆེ། །ལྟས་ངན་ཐན་གྱི་དམག་ཚོགས་བཅས། །འདིར་བྱོན་རཀ་ཏའི་མཆོད་པ་བཞེས། །ཤ་ཆེན་ཚིལ་ཆེན་དུད་པའི་སྤྲིན། །དམར་གྱི་གཏོར་མ་གྲོ་རྒོད་སྙིང་།
294



༄༅། །བསྒྲལ་བའི་ཤ་ཁྲག་རུས་པའི་ཚོགས། །འབུལ་ལོ་མཆོད་དོ་རྔམས་པར་རོལ། །ཐུགས་དམ་གཉན་པོ་དབྱིངས་སུ་བསྐང་། །བདག་ཅག་མ་ཡིས་བུ་བཞིན་སྐྱོངས། །གང་བཅོལ་ལས་རྣམས་ཐོགས་མེད་སྒྲུབས། །
བསྟན་པའི་དགྲ་བོ་བསྒྲལ་བ་དང་། །བསྟན་འཛིན་བུ་སློབ་སྐྱོང་བ་དང་། །བཤད་སྒྲུབ་བསྟན་པ་རྒྱས་པའི་ཕྱིར། །གང་བཅོལ་ལས་རྣམས་མྱུར་འགྲུབ་མཛོད། །ཚེ་རིང་ནད་མེད་དཔལ་འབྱོར་འཕེལ་བ་དང་། །ཆོས་
བྷ མཐུན་འཚོ་བའི་ཡོ་བྱད་ཕུན་སུམ་ཚོགས། །ལས་རླུང་སྙན་གྲགས་ཕྱོགས་བཅུར་རྒྱས་པ་དང་། །ཕྱོགས་རྣམ་ཀུན་ལས་རྣམ་པར་རྒྱལ་བར་མཛོད། །བསྟན་པའི་སྤྱི་དགྲ་རྣལ་འབྱོར་སྒོས་ཀྱི་དྭགྲ། །མ་ཉེས་ལོག་པར་འཁུ་
# བའི་དགྲ་སྡེའི་རིགས། །གཡོ་སྦྱོར་ལོག་སེམས་ནག་པོའི་རྩལ་འཆང་བ། །ཐམས་ཅད་རྗེས་ཤུལ་མེད་པར་བརླག་པར་མཛོད། །མདོར་ན་མཐུ་སྟོབས་དབང་ཕྱུག་མཁའ་འགྲོའི་གཙོ། །འཇིགས་རུང་མ་མོ་རྣམ་གསུམ་
འཁོར་བཅས་ཀྱིས། །ཉིན་མཚན་ཀུན་ཏུ་བྱ་ར་མེལ་ཚེ་སོགས། །འཕྲིན་ལས་རྣམ་བཞིས་གཡེལ་མེད་སྡོང་གྲོགས་མཛོད། ། ༧ ཅེས་མཁའ་འགྲོའི་རྒྱལ་མོ་རྣམ་གསུམ་ཀྱི་མཆོད་འཕྲིན་འདི་ཡང་རྣལ་འབྱོར་བ་བློ་ཡི་མཚན་ཅན་ནས་
# བསྐུལ་བཞེད་བཞིན། གྱི་ན་བ་རོལ་མིང་བས་སུག་ལས་བགྱིས་པ་དགེ་ཞིང་བཀྲ་ཤིས། ༈ བྷོ༔ ཨོ་རྒྱན་ཡུལ་གྱི་གསང་མཛོད་བདག །མ་མོ་ཆེན་མོ་འཁའ་འགྲོའི་གཙོ། །དབུས་སུ་རྔ་ཞོན་ཁྲོ་གཏུམ་འབར། །གཡས་སུ་སྤྱང་ཞོན་
295



རོལ་བའི་རྡོ་རྗེའི་གསུང་འབུམ།
འཇིགས་ཚུལ་རྔམས། །གཡོན་དུ་འཕར་ཞོན་དྲག་ཤུལ་ཅན། །འཁོར་དུ་དམ་ཉམས་སྲོག་དབུགས་ལ། །རྔམས་པའི་མ་མོ་མཁའ་འགྲོའི་ཚོགས། །ཉི་རྡུལ་གངྒཱའི་རྡུལ་ཚོགས་བཞིན། །འཇིགས་རུང་དམག་ཚོགས་གྲངས་
མེད་བཅོས། །མ་ཐོགས་སྐད་ཅིག་ཡུད་ཙམ་ལ། །བསྟན་པའི་དགྲ་བོ་འདུལ་བ་དང་། །བསྟན་པ་གཉན་པོ་སྲུང་བའི་ཕྱིར། །འབོད་པའི་གནས་འདིར་མྱུར་ཏུ་བྱོན། །ཞིང་བཅུ་བསྒྲལ་བའི་གདན་ལ་བཞུགས། །དམ་ཚིག་
གཉན་ལས་མ་འདའ་བར། །རྣམ་བཞིའི་འཕྲིན་ལས་གཡེལ་མེད་མཛོད། ། ༈ བྷོ༔ ཏིང་འཛིན་སྔགས་རྒྱས་བྱིན་བརླབས་པའི། །དྲག་པོའི་མཆོད་སྤྲིན་སྣ་ཚོགས་པ། །བསྒྲལ་བའི་ཤ་རུས་རི་ལྟར་སྤུངས། །དམར་ཆེན་
ཁྲག་མཚོ་རྦ་རླབས་འཕྱུར། །གསུར་ཆེན་དུད་པ་སྤྲིན་བཞིན་འཐིབ། །རྐང་གླིང་ཐོད་རྔ་འབྲུག་ལྟར་ལྡིར། །ཞིང་ཆེན་གཡང་གཞིའི་བླ་རེ་འཁྲིགས། །དོན་སྙིང་སྤུངས་པ་ལྷུན་སོགས་འགྲན། །དྲག་པོའི་མཆོད་སྤྲིན་བསམ་
ལས་འདས། །མ་ཚང་མེད་པའི་མཆོད་རྫས་ཀྱིས། །སྔགས་སྲུང་ཤ་ཟ་མཆེད་གསུམ་དང༌། །ལྟས་ངན་མ་མོའི་དམག་དཔུང་ཚོགས། །འཁོར་དང་བཅས་པའི་ཐུགས་དམ་བསྐང་། །དམ་ཚིག་ཉམས་ཆག་ཉེས་ཀུན་
བཤགས། །ཕྱི་ནང་གསང་བའི་བར་ཆད་བཟློག །བྱད་ཁ་རྒོད་གཏོང་དགྲ་ལ་བསྒྱུར། །དཀོན་མཆོག་གསུམ་གྱི་དབུ་འཕང་བསྟོད། །བསྟན་པ་བསྟན་འཛིན་སྡེ་རྣམས་སྐྱོངས། །བཤད་སྒྲུབ་ཆོས་ཀྱི་བྱ་བ་སྤེལ། །ཡངས་
296



ཞེ་གཅིག་
༄༅། ། པའི་ཁམས་ཀུན་བདེ་ཞིང་སྐྱིད། །ནད་མུག་མཚོན་འཁྲུགས་ཀུན་ཞི་ཞིང་། །རྫོགས་ལྡན་གསར་བའི་དགའ་སྟོན་ལྟར། །བཀྲ་ཤིས་བདེ་ལེགས་ཕུན་སུམ་ཚོགས། །ཡར་ངོའི་ཟླ་དང་དབྱར་མཚོ་བཞིན། །གོང་
ནས་གོང་དུ་འཕེལ་བ་ལ། །འཕྲིན་ལས་རྣམ་བཞི་གཡེལ་མེད་མཛོད། །མདོར་ན་བསྟན་པའི་དགྲ་བོ་དང་། །ཡིད་ལ་བརྣག་པའི་གདུག་ཅན་རིགས། །མིང་བརྡའི་རྗེས་ཤུལ་ཙམ་མེད་པར། །ཐལ་བའི་རྡུལ་བཞིན་བརླག་
པར་མཛོད། །༧ ཅེས་ཞིང་སྐྱོང་ཤ་ཟ་མཆེད་གསུམ་གྱི་གསོལ་འཕྲིན་འདི་ཡང་པདྨ་རང་གྲོལ་གྱི་ཟློས་གར་ན་ཐའི་མིང་ཅན་ཀྱི་བཞེད་ངོར། གྱི་ན་བ་རོལ་མིང་བས་སོ། །དགེའོ། ། ༈ བྷོ༔ ཨོ་རྒྱན་ཡུལ་གྱི་བྱང་ཤར་མཚམས་ཤེད་ན། །གསང་
མཛོད་བྱེ་བའི་མངའ་བདག་མཐུ་མོ་ཆེ། །མྱུར་མགྱོགས་ཤ་ཟ་ཧོར་མོ་ཀླུ་བཙན་སྡེ། །ཧོར་མོ་སྤུན་དགུ་ལྟས་ངན་སྤྲུལ་བའི་དམག །འཁོར་བཅས་འདིར་བྱོན་དགྱེས་པའི་གདན་ལ་བཞུགས། །བསྒྲལ་བའི་ཤ་རུས་དོན་
སྙིང་ཁྲག་ཆང་སྐྱེམས། །ཤ་ཆེན་གསུར་དུད་དྲག་པོའི་མཆོད་པའི་སྤྲིན། །ལྷ་ལམ་བར་སྣང་འཛིན་པའི་ཁྱོན་བཀང་ནས། །འབུལ་ལོ་ཐུགས་དམ་ལེགས་བསྐུང་ཉེས་ཚོགས་བཤགས། །མི་འདོད་མཚན་ལྟས་ངན་པ་དགྲ་
#་ ལ་བསྒྱུར། །བསམ་སྦྱོར་ལོག་པའི་དགྲ་སྡེ་དཔུང་བཅས་ཆོམས། །གནོད་པའི་བགེགས་ཐུལ་འདོད་དགུའི་དོན་རྣམས་ཀུན། །ཆོས་སྲིད་བྱ་བ་གང་བཅོལ་ལེགས་པའི་ཚོགས། །ཡར་ཟླ་ཇི་བཞིན་རྒྱས་པའི་འཕྲིན་ལས་
297



རོལ་བའི་རྡོ་རྗེའི་གསུང་འབུམ།
མཛོད། །༧ ཅེས་པའང་མོས་ལྡན་དྷརྨ་ཝརྟིའི་བཞེད་པ་བཞིན། ཐ་ཤལ་བ་རོལ་མིང་བས་སོ། །དགེའོ། ། ༈ ན་མོ་གུ་རུ་དེ་ཝ་ཌཱ་ཀི་ཡེ། འདིར་མཁའ་འགྲོ་ཤ་ཟ་ཧོར་མོ་ལ་བསང་གཏོང་བར་འདོད་པའི་བྱིན་རླབས་རྣམས་གཞུང་ལྟར་
རོ། །སྔགས་དྲུག་ཕྱག་དྲུག་སོགས་བྱའོ། །བྷྱོ༔ འདི་ནས་བྱང་ཤར་མཚམས་ཀྱི་ཕྱོགས་རོལ་ནས། །དུར་ཁྲོད་ཆེན་པོ་བྲག་གི་ཡང་སྟེང་ན། །དུག་ཁྲག་མཚོ་ཆེན་ཁོལ་མའི་ནང་ཤེད་ནས། །མཁའ་འགྲོ་ཤ་ཟ་ཧོར་མོ་སྤུན་
དགུ་དང་། །ཤ་ཟ་འབུམ་སྡེའི་འཁོར་ཚོགས་བཅས་པ་རྣམས། །སྤྱན་འདྲེན་ཐམས་ཅད་གནས་འདིར་གཤེགས་སུ་གསོལ། །མདུན་གྱི་མཁའ་ལ་འཇིགས་དང་རྔམ་གཟུགས་ཀྱིས། །ཅི་བཅོལ་འཕྲིན་ལས་བསྒྲུབ་ཕྱིར་
བཞུགས་སུ་གསོལ། །བྷྱོ༔ མཁའ་འགྲོ་ཤ་ཟ་ཧོར་མོ་འཁོར་བཅས་ལ། །དགྱེས་པ་བསྐྱེད་ཕྱིར་བསང་མཆོད་འབུལ་བ་ནི། །ཤ་ཁྲག་གཏོར་མ་རི་རབ་ལྟ་བུར་སྤུངས། །སྨན་རཀ་བཏུང་བ་རྒྱ་མཚོ་རྦ་ཀློང་འཁྲུགས། །
གསེར་སྐྱེམས་བདུད་རྩིའི་བཏུང་བ་ཀུན་ཏུ་འཁྱིལ། །རྔ་སིལ་རྐང་དུང་རོལ་མོ་འབྲུག་བཞིན་ལྡིར། །ཕྱར་དར་རལ་ཕུར་མཚོན་ཆ་ཚར་དུ་དངར། །སྤྱང་སྟག་རྔ་མོང་འུག་པ་འཕྱོ་ཞིང་རྒྱུག །དངོས་འབྱོར་ཡིད་སྤྲུལ་མཆོད་
གཏོར་དཔག་མེད་རྣམས། །ཤ་ཟ་ཧོར་མོ་འཁོར་དང་བཅས་ལ་འབུལ། །བཞེས་ལ་རྣལ་འབྱོར་བཅོལ་བའི་འཕྲིན་ལས་མཛོད། །རབ་ཏུ་འབར་བའི་མེ་ལ་སྤོས་སྣའི་ཚོགས། །བསྲེག་པའི་དུད་སྤྲིན་ལྷ་ལམ་གང་བ་
298
༠༠



།
༄༅། །འདིས། །མཁའ་འགྲོའི་ཚོགས་ཆེན་ཤ་ཟ་ཧོར་མོ་བསངས། །འཁོར་གྱི་ཤ་ཟ་སྤུན་དགུ་འཁོར་བཅས་བསང་། །ཡང་འཁོར་ཤ་ཟ་འབུམ་སྡེ་འཁོར་བཅས་བསང་། །ལྷ་སྲིན་སྡེ་བརྒྱད་ཐམས་ཅད་འཁོར་བཅས་
བསང་། །བསང་མཆོད་བསང་རྫས་དམ་པ་འདི་བཞེས་ལ། །སྔོན་ཚེ་སློབ་དཔོན་པདྨས་ཞལ་བཞེས་བཞིན། །རྣལ་འབྱོར་བདག་ཅག་མི་ནོར་འཁོར་བཅས་ལ། །བསྲུང་སྐྱོབ་སྡོང་གྲོགས་གཡེལ་མེད་འཕྲིན་ལས་མཛོད། །
སྔ་དགྲ་ཕྱི་དགྲ་ད་དགྲ་ཐམས་ཅད་དང་། །བསམ་ངན་སྦྱོར་རྩུབ་དགྲ་ཇག་ཆོམ་རྐུན་གྱིས། །གནོད་འཚེ་བྱེད་པའི་དམ་ཉམས་དགྲ་བོ་ལ། །གཟུགས་ཅན་གཟུགས་མེད་སེམས་ལྡན་སེམས་མེད་ཀྱི། །ལྟས་ངན་ཆོ་འཕྲུལ་
ཀཾ སྣ་ཚོགས་མྱུར་ཏུ་ཐོངས། །ཐ་མར་བསད་བསྐྲད་དབྱེ་རྨུག་ཕྲིན་ལས་ཀྱིས། །ཚར་གཅོད་དྲག་པོའི་མ་ཐོགས་མྱུར་ཏུ་ཐོངས། །རྣལ་འབྱོར་བདག་ཅག་མི་ནོར་རྫས་བཅས་ལ། །ལུས་དང་གྲིབ་མ་བཞིན་དུ་འགྲོགས་ལ་རེ་
།སྲུང་སྐྱོབ་སྡོང་གྲོགས་གཡེལ་བ་མེད་པ་དང་། །མི་ནོར་ལོངས་སྤྱོད་དམ་ཆོས་རྒྱས་པར་མཛོད། །༧ ཅེས་མཁའ་འགྲོ་ཆེན་མོའི་བསང་མཆོད་འདི་ནི་འདྲ་མིན་སྣ་ཚོགས་ཞིག་འདུག་པས་ཡིད་ཆེས་སུ་མི་འདུག་པས། འདི་ནི་གསར་རྙིང་གང་གི་
#* ལུགས་ལའང་རྣམ་དཔྱོད་ཡངས་པའི་དགེ་སློང་མི་བསྐྱོད་རྗེས་སྦྱར་བའི་ཡི་གེ་བ་ནི་བློ་བཟང་དཔལ་ལྡན་གྱིས་བགྱིས་པའོ། །སརྦ་མངྒ་ལཾ། བཀྲ་ཤིས་པར་གྱུར་ཅིག །
299



00c
རོལ་བའི་རྡོ་རྗེའི་གསུང་འབུམ།



༄༅། །སྤྲུལ་བའི་རྒྱལ་པོ་ཆེན་པོ་མྱུར་མགྱོགས་རྡོ་རྗེ་བདུད་འཇོམས་རྩལ་གྱི་གཏོར་ཆོག་དཔག་བསམ་ལྗོན་བཟང་སོགས་བཞུགས་སོ། །
301



གཅིག་
རོལ་བའི་རྡོ་རྗེའི་གསུང་འབུམ།
༄༅། ། ན་མོ་གུ་རུ་པདྨ་ཀ་རཱ་ཡེ། ཆོས་དབྱིངས་སྤྲོས་བྲལ་ཀ་དག་ཀུན་ཏུ་བཟང་། །ལྷུན་འགྲུབ་རང་གདེང་འགགས་མེད་རྟ་མཆོག་དཔལ། །ཐུགས་རྗེ་ཀུན་ཁྱབ་རིག་འདུས་པདྨ་
འབྱུང་། །དབྱེར་མེད་རྩ་བརྒྱུད་བླ་མའི་ཞབས་བཏུད་ནས། །དངོས་བརྒྱུད་བླ་མའི་གསང་གསུམ་མཐུ་དཔལ་གྱིས། །དྲེགས་པ་དབང་དུ་འདུ་བའི་བྱིན་ཆེན་ཕོབ། །གང་ཞིག་བརྟེན་
བསྒྲུབ་གསོལ་ཞིང་མཆོད་པའི་ཐབས། །དམ་པའི་གསུང་བཞིན་འདིར་ཡང་མདོ་ཙམ་འགོད། །དེ་ལ་འདིར་དུས་བབ་སྤྲུལ་བའི་རྒྱལ་ཆེན་མྱུར་མགྱོགས་ཤུགས་ལྡན་རྩལ་ཏུ་གྲགས་
པ་འདི་ནི། ངེས་པའི་དོན་དུ་སེམས་ཉིད་གཉུག་མའི་ཡེ་ཤེས་མི་ཤིགས་ཐིག་ལེ་ཉག་གཅིག་ང་བདག་བྱང་ཆུབ་ཟུང་འཇུག་གདོད་མའི་མགོན་དང་རྣམ་དབྱེར་མི་མངའ་ཞིང་བློའི་ཡུལ་
302



གཉིས་
༄༅། །དུ་ཤོང་དཀའ་བ། དྲང་པའི་སྣང་ངོར་འཇིག་རྟེན་དྲེགས་བྱེད་ཀྱི་ཚུལ་འཛིན་མཐུ་སྟོབས་དང་རྫུ་འཕྲུལ་ལ་དབང་བསྒྱུར་བ། སྲིད་པ་གསུམ་གྱི་དཀོར་ནོར་ལོངས་སྤྱོད་ཀྱི་
བདག་པོ་མཛད་ཅིང་། འདོད་དགུའི་དངོས་གྲུབ་སྩོལ་བ་ལ་ཐོགས་པ་མེད་པ། མ་རུང་བསྟན་དགྲ་ཞིང་བཅུའི་སྲོག་སྙིང་དམར་འདོན་དུ་བྱེད་པའི་དྲག་ཤུལ་ཅན། ཤཱཀྱའི་རྒྱལ་པོའི་
ལུང་རྟོགས་ཀྱི་བསྟན་པ་རིན་པོ་ཆེ་སྤྱི་དང་། ཁྱད་པར་གསང་ཆེན་བླ་མེད་རྡོ་རྗེའི་ཐེག་པ་སྒོས་སུ་འོད་གསལ་རྫོགས་པ་ཆེན་པོའི་བསྟན་པ་སྐྱོང་བར་ཞལ་གྱིས་བཞེས་པའི་དམ་ལྡན་
སྲུང་མ་གཉན་པོ། བརྟེན་ཅིང་བསྒྲུབ་ན་ཕ་ལྟར་བརྩེ་ཞིང་སྙིང་ཉེ་བ། གསོལ་ཞིང་མཆོད་ན་འཕྲིན་ལས་མྱུར་ཞིང་འདོད་དོན་སྒྲུབ་པ། ཕྱི་ལྟར་ན་བཀྲ་ཤིས་ཤིང་དུང་སེམས་ཆེ་བ། ནང་
303
པོད།



རོལ་བའི་རྡོ་རྗེའི་གསུང་འབུམ།
ལྟར་ན་ཚེ་རིང་ནད་མེད་ཆོས་སྲིད་ཀྱི་དཔལ་འབྱོར་སྤེལ་བ། གསང་བ་ལྟར་ན་འཕྲིན་ལས་དྲག་རྩལ་གནམ་ལྕགས་ཐོག་མདའ་བས་རྣོ་ཞིང་མྱུར་བ་སོགས་ནི་གང་བརྟེན་བྱའི་སྲུང་མ་དེ་ཉིད་ཀྱི་ཆེ་བའོ། །དེ་ཉིད་སྒྲུབ་
པའི་ཚུལ་ལ་སྦྱོར་དངོས་རྗེས་གསུམ་ལས། དང་པོ་སྦྱོར་བ་ནི། རིན་པོ་ཆེ་སོགས་སྣོད་གཙང་མར་རྟེན་གཏོར་མ་བང་རིམ་གསུམ་པ་མཁར་ཐབས་ཀྱི་རྩེར་འབྲང་རྒྱས་ནོར་བུའི་དབྱིབས་ཅན་ཟུར་གསུམ། ཕྱོགས་བཞི་
དང་མདུན་གྱི་གཡས་གཡོན་གཉིས་མཚམས་བཞི་བཤོས་བུ་བཅུ། རྒྱབ་ཏུ་མདོས་རྟེན་ནམ་མཁའ་སྐུ་ཙཀ་རབ་གནས་ཅན་དར་དམར་གྱི་གདུགས་དང་དར་ཚོན་སྣ་ཚོགས་པས་སྤྲས་པའི་མཐར། བཅད་ཁམས་རིལ་བུ་
ཅི་མང་ཟས་སྣ་ཅི་འབྱོར་བས་བཀང་ལ། མདུན་དུ་ཞི་དྲག་གི་ཉེར་སྤྱོད་ཐུན་གཏོར་གསེར་སྐྱེམས་གཡུ་སྐྱེམས་ཆང་ཕུད་བསང་དུད་སོགས་ཅི་རིགས་གཙང་སྦྲ་དང་ལྡན་པ་ལེགས་པར་བཤམས་ལ། རྣལ་འབྱོར་བའི་
མདུན་དུ་རྡོར་དྲིལ་ཌ་མ་རུ་ནང་མཆོད་འཐོར་འབྲུ། གཞན་ཡང་རྔ་ཆེན་དུང་གླིང་ཆ་ལང་གཡབ་དར་སོགས་དགོས་ཆས་ཐམས་ཅད་མ་ཚང་བ་མེད་པ་འདུ་བྱས་ལ། གཉིས་པ་དངོས་གཞི་ལ། བདག་ཉིད་ཡི་དམ་ཁྲོ་བོ་
གང་རུང་གིས་དབང་ཐོབ་ཅིང་དམ་ཚིག་ལ་གནས་པ་བསྙེན་པ་ཚད་དུ་འཁྱོལ་བས་ལྟ་བའི་གདེང་དང་ལྷའི་ང་རྒྱལ་དང་གསལ་སྣང་བརྟན་པོའི་ངང་ནས། མདུན་བསྐྱེད་ནི། ཧཱུྃ་ཧཱུྃ། ལྷུན་གྲུབ་བདེ་ཆེན་གདོད་མའི་གཞི་
304



-
གསུམ་
ཀ༄༅། །ཀློང་ལས། །མ་འགགས་རང་མདངས་སྒྱུ་འཕྲུལ་རོལ་བའི་རྩལ། །དག་དང་མ་དག་ཅིར་ཡང་ངོམས་པ་ལས། །མདུན་དུ་རང་སྣང་འཇིགས་རུང་དུར་ཁྲོད་ཆེ། །རབ་འབར་རྩུབ་འགྱུར་ཚལ་ཆེན་འཁྲིགས་པའི་
དབུས། །སྣ་ཚོགས་རིན་ཆེན་འཕྲུལ་གྱི་གཞལ་ཡས་ཁང༌། །བཀོད་ལེགས་ཡིད་འོང་རྔམས་བརྗིད་ལྷུན་གྱིས་གྲུབ། །གསེར་དངུལ་གཡུ་ཡི་རྒྱ་ཕིབས་རིམ་གསུམ་རྩེར། །རིན་ཆེན་དབང་གི་རྒྱལ་པོའི་ཏོག་གིས་སྤྲས།
འཁོར་ས་ར་བ་རིམ་པ་གསུམ་ལྡན་དབུས། །རབ་མཛེས་པདྨ་མདངས་གསལ་ཉི་གདན་སྟེང་། །དགྲ་བགེགས་ཕོ་མོ་ཁ་སྦུབ་ཀན་རྐྱལ་དབུས། །རབ་འབར་ཏཱིཡིག་དམར་པོ་གསལ་བ་ལས། །ཚ་རེག་རྩུབ་པའི་འོད་
ཟེར་དཔག་མེད་འཕྲོས། །ཞིང་བཅུ་བསྟན་དགྲའི་ཚོགས་རྣམས་ཚར་བཅད་ནས། །ཚུར་འདུས་སྲིད་གསུམ་དྲེགས་བྱེད་ཐམས་ཅད་ཀྱི། །མཐུ་ནུས་སྟོབས་དང་དྲག་རྩལ་མ་ལུས་པ། །བསྡུས་ཏེ་ཏཱིཝཡིག་ལ་ཐིམ་ཡོངས་གྱུར་
ལས། །སྤྲུལ་བའི་རྒྱལ་ཆེན་དུས་བབ་དགྲ་ལྷ་ཆེ། །སྲིད་གསུམ་ནོར་བདག་མྱུར་མགྱོགས་ཤུགས་ལྡན་རྩལ། །སྐུ་མདོག་རབ་མཛེས་བྱུ་རུའི་ལྷུན་པོ་ལྟར། །རྔམས་བརྗིད་འཛུམ་ཁྲོའི་ཉམས་ལྡན་སྤྱན་ཟུང་གདངས། །སྐུ་
ཟླ་ ལ་བེར་སྔོན་ངུར་སྨྲིག་རྣམ་གསུམ་གསོལ། །དབུ་ལ་སག་ཞུ་ཞབས་ལ་སག་ལྷམ་མཛེས། །ཕྱག་གཡས་ལྕགས་ཀྱི་བེར་ག་ཟུར་བརྒྱད་ཕྱིར། །ཕྱག་གཡོན་བྷོ་དྷིའི་བགྲངས་འཕྲེང་ལྕགས་ཀྱུ་གདེངས། །དཔའ་གཏུམ་
305



རོལ་བའི་རྡོ་རྗེའི་གསུང་འབུམ།
འཇིགས་རུང་གཟི་འབར་བཟོད་དཀའ་བ། །ཁམས་གསུམ་ཆེ་དགུ་དྲེགས་ཚོགས་ཟིལ་གྱིས་གནོན། །འཇའ་ཟེར་འོད་ལྔ་འཁྱིལ་བའི་ཀློང་དཀྱིལ་ནཱ། །ཞབས་ཟུང་གོམ་པ་ལྡང་སྟབས་འགྱིང་ཚུལ་བཞུགས། །ཤར་དུ་
རྒྱལ་ཆེན་དུང་མདོག་ཞི་འཛུམ་སྒེག །རབ་བྱུང་ཆས་སྤྲས་གསེག་ཤིང་ལྷུང་བཟེད་བསྣམས། །ལྷོ་རུ་རྒྱལ་ཆེན་གསེར་མདོག་བརྗིད་བག་ལྡན། །ངུར་སྨྲིག་གོས་གསོལ་ནོར་བུ་རྒྱལ་མཚན་སྐོར། །ནུབ་ཏུ་རྒྱལ་ཆེན་དབང་
མདོག་ཞི་ཆགས་ཉམས། །སྟག་ཆས་ལྕགས་ཀྱུ་བྱུ་རུའི་བུམ་པ་འཛིན། །བྱང་དུ་རྒྱལ་ཆེན་སྨུག་ནག་འཇིགས་པའི་གཟུགས། །བེར་ནག་གྱོན་ཞིང་ཐོད་དབྱུག་སྦྲུལ་ཞགས་བསྣམས། །མདུན་དུ་ལས་མཁན་ཡ་མ་ར་ཛ་
མཐིང་། །ལྕགས་ཀྱུ་ནག་སྐྱལ་བསྣམས་ནས་མི་རོ་བཅིབས། །དེ་ཡི་གཡོན་དུ་ཡུམ་མཆོག་རོ་ལངས་མ། །དཀར་གསལ་འཛུམ་ལྡན་དར་དཀར་ན་བཟའ་གསོལ། །ཕྱག་གཡས་ཁྲམཤིང་མི་སྙིང་རློན་པ་འཛིན། །གཡོན་
པས་འགུགས་བྱེད་ལྕགས་ཀྱུ་སྤྲུལ་ཞགས་བསྣམས། །མཚམས་བཞིར་རྒྱལ་ཆེན་ཕྱོགས་མདོག་རང་རྟགས་འཛིན། །ཀུན་ཀྱང་རབ་བྱུང་ཆས་ཅན་བརྗིད་པའི་ཉམས། །དབུ་ལ་སག་ཞུ་ཞབས་ལ་སག་ལྷམ་གསོལ། །
ཐམས་ཅད་མེ་རླུང་འཚུབ་མ་འཁྱིལ་ཀློང་བཞུགས། །དེ་དག་ཕྱི་རོལ་ཕྱོགས་མཚམས་ཐམས་ཅད་དུ། །བློན་པོ་ཤ་གྲོལ་གྱི་གྲོལ་འཁོར་ལོ་འཛིན། །སྔོན་པོ་སྐྱོ་སངས་འབག་དང་སེངྒེ་དང་། །མོན་བུ་ཨ་ཙ་ར་དང་
306



བཞི་
ཀ༄༅། ། སྤྲེའུ་དང་། །དགེ་སློང་མཁར་གསིལ་སྔགས་ནག་ཕུར་བུ་ཐོགས། །བུད་མེད་རལ་ལྷུག་སྐྱེས་པ་གྲི་ཕུབ་འཛིན། །རུ་འདྲེན་སྡེ་བཞི་རེ་རེར་བརྒྱ་ཕྲག་གྲངས། །འཁོར་ཚོགས་དམ་ཅན་རྒྱ་མཚོའི་ཚོགས་དང་
བཅས། །སྟོང་པའི་རང་མདངས་གསལ་ལ་མ་འགགས་པ། །ཆུ་ཟླ་ཇི་བཞིན་མངོན་སུམ་ལྟ་བུར་གསལ། །གཙོ་འཁོར་ཀུན་གྱི་གནས་གསུམ་འབྲུ་གསུམ་མཚན། །བདག་མདུན་ཐུགས་སྲོག་ནས་འཕྲོས་འོད་ཟེར་གྱིས།
རང་བཞིན་གར་བཞུགས་ཕོ་བྲང་སོ་སོ་ནས། །སྤྲུལ་བའི་རྒྱལ་ཆེན་འཁོར་ཚོགས་དང་བཅས་པ། །མ་ལུས་ཐོགས་མེད་གློག་ལྟར་མྱུར་ཤུགས་ཀྱིས། །སྐད་ཅིག་ཉིད་ལ་གནས་འདིར་ས་མཱ་ཛཿ ཞེས་བརྗོད་ཅིང་བསྐྱེད་ལ།
སྤྱན་འདྲེན་པ་ནི་རོལོ་ཆེན་གདངས་དབྱངས་དང་བཅས། ཧཱུྃ་ཧྲཱིཿ སྐྱེ་མེད་དབྱིངས་ལས་འགགས་མེད་སྒྱུ་མའི་གར། །རབ་བཞེངས་སོར་རྟོག་རང་མདངས་དྲེགས་པའི་ཚུལ། །དུས་བབ་རྒྱལ་ཆེན་མྱུར་མགྱོགས་ཤུགས་
ལྡན་རྩལ། །རྒྱལ་བསྟན་སྤེལ་སླད་དགྱེས་བཞིན་གཤེགས་སུ་གསོལ། །ཤར་ཕྱོགས་རོང་སྒོའི་བྲག་དམར་ག་
གནས་མཆོག་སོགས། །གར་བཞུགས་རྡོ་རྗེའི་ཕོ་བྲང་སོ་སོ་ནས། །མདོ་སྔགས་ཆོས་འཁོར་གཉན་པོ་སྐྱོང་
#་ མཛད་པའི། །སྟོབས་ལྡན་སྤྲུལ་པའི་རྒྱལ་ཆེན་གཤེགས་སུ་གསོལ། །ཕུན་ཚོགས་ཡིད་བཞིན་འདོད་པ་འཇོ་བའི་དཔལ། །འཛད་མེད་དཀོར་ནོར་སྤུངས་པའི་གཏེར་མཛོད་ལས། །འདོད་དགུའི་དངོས་གྲུབ་སྩོལ་ལ་
307



རོལ་བའི་རྡོ་རྗེའི་གསུང་འབུམ།
ཐོགས་མེད་པའི། །ནོར་བདག་རྒྱལ་པོ་ཆེན་པོ་གཤེགས་སུ་གསོལ། །མ་རུངས་བསྟན་འགྲོར་སྡང་བྱེད་དགྲ་དང་བགེགས། །ཞིང་བཅུ་དམ་ཉམས་བསྒྲལ་བའི་བཤས་ར་ནས། །མྱུར་མགྱོགས་དྲག་རྩལ་མཐུ་ནུས་སྟོབས་
ལྡན་པའི། །དྲེགས་པའི་སྡེ་དཔོན་རྒྱལ་ཆེན་གཤེགས་སུ་གསོལ། །འཇིགས་རུང་ཆོ་འཕྲུལ་དྲག་པོས་ས་ཆེན་གཡོ། །ཧ་ཧའི་གད་རྒྱངས་སྒྲོགས་པས་སྲིད་གསུམ་འདར། །སྤྲུལ་བ་ཡང་སྤྲུལ་འཁོར་ཚོགས་རྒྱ་མཚོར་
བཅས། །སྤྱན་འདྲེན་མཆོད་པའི་གནས་འདིར་གཤེགས་སུ་གསོལ། །མ་ཧཱ་རཱ་ཛ་ས་པཱ་རི་ཝ་ར་བཛྲ་ས་མ་ཡ་ཛ་ཛ༔ ཞེས་སྤྱན་དྲངས་ནས། བཞུགས་གསོལ་ནི། ཧཱུཾ། གདོད་ནས་མ་སྐྱེས་མི་འགགས་རིག་པའི་རྩལ། །
སྤྲུལ་བའི་རྒྱལ་ཆེན་མྱུར་མགྱོགས་ཤུགས་ལྡན་རྩལ། །བསྟན་དང་འགྲོ་ལ་ཕན་བདེ་བསྒྲུབ་སླད་དུ། །དགྱེས་འཛུམ་བརྩེ་གདུང་ཆེན་པོས་བརྟན་པར་བཞུགས། །བཛྲ་ས་མཱ་ཡ་ཏིཥྛ་ལྡན། བཞུགས་སུ་གསོལ་ལ། ཕྱག་
འཚལ་བ་ནི། ཧཱུྃ། རང་རིག་སྟོང་གསལ་ཡེ་ནས་བྱང་ཆུབ་སེམས། །རྒྱལ་བསྟན་བསྲུང་ཕྱིར་སྟོབས་ལྡན་དྲེགས་པའི་ཚུལ། །རབ་བཞེངས་འཕྲིན་ལས་སྒྲུབ་ལ་མི་གཡེལ་བའི། །སྤྲུལ་བའི་རྒྱལ་ཆེན་ཁྱོད་ལ་དང་བས་
འདུད། །མ་ཧཱི་རཱ་ཛ་ས་མཱ་ཡ་ན་མོ༔ ཞེས་ཕྱག་འཚལ། དམ་ཚིག་བསྒྲགས་པ་ནི། ཧཱུྃ། དྲག་རྩལ་མཐུ་ལྡན་མྱུར་མགྱོགས་ཤུགས་ལྡན་རྩལ། །ཁྱོད་དང་མཆོད་བྱེད་སྒྲུབ་པོ་བདག་ཅག་རྣམས། །ཡེ་ནས་དམ་ཚིག་གཅིག་
308
ལ



ལྟ་
ཀ༄༅། །འདྲེས་པད་འབྱུང་བཀཱལ། །ནམ་ཡང་མ་བསྙེལ་དམ་ཚིག་ཐུབ་པར་སྲུངས། །བཛྲ་ས་མ་ཡ་ན་ར་ཀན། ཞེས་དམ་ཚིག་བསྒྲགས། མཆོད་པ་འབུལ་བ་ནི། ཧཱུྃ། དངོས་ཡིད་ཏིང་འཛིན་མཐུ་དཔལ་ལས་བྱུང་བའི།
རབ་འབྱམས་མཆོད་པའི་སྤྲིན་གྱིས་མཁའ་བཀང་ནས། །སྤྲུལ་བའི་རྒྱལ་ཆེན་འཁོར་ཚོགས་བཅས་པ་ལ། །དགྱེས་པ་བསྐྱེད་ཕྱིར་འབུལ་ལོ་དངོས་གྲུབ་སྩོལ། །མ་ཧཱ་རཱ་ཛ་ས་པཱ་རི་ཝ་ར་མ་ཧཱ་སརྦ་པུཙྪ་ཧོ ཅེས་པས་ཕྱི་
མཆོད་དང་
། ནང་གསང་བླ་ན་མེད་པའི་མཆོད་པ་ནི། ཧཱུྃ། རྩ་བ་བརྒྱུད་ལ་ཡན་ལག་སྟོང་སྦྱར་སྨན། །ཕྱོགས་གྲངས་གསུམ་ལ་དབང་པོའི་གྲངས་ལྡན་ཁྲག །རོ་བརྒྱའི་བཅུད་ལྡན་དཔལ་བཤོས་དམ་པ་སོགས། །སྦྱོར་
སྒྲོལ་ཚོགས་འཁོར་བླ་མེད་མཆོད་སྤྲིན་འབུལ། །མ་ཧཱ་པཉྩརཀྟ་བ་ལིཾ་ཏ་ག་ཎ་ཙཀྲ་མ་ཧཱ་སུ་ཁ་དྷརྨ་དྷ་ཏུ་པཱཙྪ་ཧོ༔ ཞེས་ཕུལ་ལ། བསྟོད་པ་ནི། ཧཱུཾ། རྒྱལ་བའི་བསྟན་སྲུང་མྱུར་མགྱོགས་ཤུགས་ལྡན་གྱི། །རྩལ་ལས་ཤར་
པའི་སྤྲུལ་བ་ཡང་སྤྲུལ་ཡུམ། །ལས་བྱེད་རུ་འདྲེན་དྲེགས་པའི་དཔུང་ཚོགས་བཅས། །མ་ལུས་འཁོར་དང་བཅས་ལ་དང་བས་བསྟོད། །ཅེས་པསཾ་བསྟོད་ལ། དེ་ནས་བཤགས་པ་དང་། བསྐང་རྫས་རྣམས་ནམ་མཁའ་
#་ མཛོད་ཀྱི་སྔགས་རྒྱས་བརླབས་ཤིང་རྒྱ་ཆེར་སྤེལ་ལ། བསྐང་བ་རྒྱས་བསྡུས་ཅི་རིགས་སྐབས་འདིར་སྤེལ་ལ། སྤྲུལ་བའི་མྱུར་མགྱོགས་ཤུགས་ལྡན་རྩལ་གྱི་བཤགས་བསྐང་ནི། ཧཱུྃ། ཆོས་རྣམ་རང་བཞིན་གདོད་ནས་
309



རོལ་བའི་རྡོ་རྗེའི་གསུང་འབུམ།
རྣམ་དག་ཀྱང་
། །མ་རིག་འཁྲུལ་རྟོག་ནོངས་པ་ཅི་མཆིས་པ། །བླ་མ་ཡི་དམ་མཁའ་འགྲོ་སྲུང་ཚོགས་དང་
། །སྤྲུལ་བའི་རྒྱལ་ཆེན་འཁོར་བཅས་སྤྱན་སྔར་བཤགས། །ཞེས་བཤགས་པ་དང་། བསྐང་རྫས་རྣམས་ནམ་
མཁའ་མཛོད་ཀྱི་སྔགས་རྒྱས་སྤེལ་ལ། ཧཱུྃ། བདེ་ཆེན་ལྷུན་གྲུབ་གདོད་མའི་གཞི་དབྱིངས་ལས། །སྒྱུ་མའི་རྣམ་རོལ་ཅིར་ཡང་འཆར་བཟོད་པའི། །རྟེན་འབྱུང་འགགས་མེད་ཆུ་ཟླའི་སྣང་བ་བཞིན། །སྣ་ཚོགས་མཆོད་པའི་
སྤྲིན་ཚོགས་ཕ་མཐའ་ཡས། །མཁའ་ལམ་དབང་བོའི་གཞུ་ལྟར་རབ་བཀྲ་བའི། །སྤྲུལ་བའི་རྒྱལ་ཆེན་མྱུར་མགྱོགས་ཤུགས་ལྡན་རྩལ། །འཁོར་དང་བཅས་པ་དགྱེས་པ་བསྐྱེད་ནུས་པའི། །ཕུལ་བྱུང་ཡིད་ཚིམ་འདོད་
འབྱུང་མཐུན་པའི་རྫས། །ཡིད་འོང་དྭངས་བསིལ་མཆོད་ཡོན་མཚོ་ལྟར་འཁྱིལ། །གངྒཱའི་ཀླུང་ལྟར་འབབ་པའི་ཞབས་བསིལ་རྒྱུན། །སྣ་ཚོགས་མདངས་འཛིན་མེ་ཏོག་འཇའ་ལྟར་བཀྲ། །དྲི་ཞིམ་སྤོས་ཀྱི་དུད་པའི་སྤྲིན་
ཕུང་འཁྲིགས། །ཉི་ཟླའི་འོད་ལྟར་འཚེར་བའི་སྣང་གསལ་འཕྲེང་
། །ཡིད་འཕྲོག་གམྦྷེའི་དྲི་བསུང་སྟོང་ཁམས་ཁྱབ། །ལྷུན་པོའི་གཏོས་ལས་བརྒལ་བའི་ཞལ་ཟས་སྤུངས། །གདངས་སྙན་རྔམས་བརྗིད་རོལ་མོའི་བྱེ་བྲག་
ཚོགས། །འཕགས་ལམ་བརྒྱད་ལྡན་མཆོད་པའི་སྤྲིན་ཚོགས་ཀྱི། །སྤྲུལ་བའི་རྒྱལ་ཆེན་མྱུར་མགྱོག་ཤུགས་ལྡན་རྩལ། །རྡོ་རྗེ་བདུད་འཇོམས་སྤྲུལ་འཁོར་བཅས་རྣམས་ཀྱི། །ཐུགས་དམ་གཉན་པོ་དབྱིངས་སུ་བསྐངས་
310



དྲུག་
ཀ༄༅། ། གྱུར་ཅིག །ཁྲག་ཆེན་ཨགྷོ་ལྷུ་འཕྲེང་རྣམ་པར་འཁྲིགས། །དྲི་ཆུའི་ཞབས་བསིལ་རྦ་རླབས་མཁའ་ལ་འཕྱོ། །དབང་ལྔའི་མེ་ཏོག་རི་དབང་ལྷུན་ལྟར་སྤུངས། །ཚིལ་ཆེན་དྲི་གསུར་བདུག་སྤོས་སྤྲིན་ལྟར་འཐིབ།
ཞུན་ཆེན་སྒྲོན་མེས་ཉི་འོད་ཟིལ་གྱིས་གནོན། །མཁྲིས་ཆེན་དྲི་ཆབ་གསེར་ཞུན་མཚོ་ལྟར་འཁྱིལ། །ཤ་རུས་ཞལ་ཟས་གངས་བྲག་ལྷུན་པོར་འགྲན། །རྔ་ཆེན་ཐོད་རྔ་རྐང་གླིང་འབྲུག་ལྟར་ལྡིར། །རྔམས་བརྗིད་རོལ་མོའི་
བྱེ་བྲག་དུ་མ་ཡིས། །སྤྲུལ་བའི་རྒྱལ་ཆེན་མྱུར་མགྱོག་ཤུགས་ལྡན་རྩལ། །རྡོ་རྗེ་བདུད་འཇོམས་སྤྲུལ་འཁོར་བཅས་རྣམས་ཀྱི། །ཐུགས་དམ་གཉན་པོ་དབྱིངས་སུ་བསྐང་གྱུར་ཅིག །དགེ་མཚན་བྱེ་བའི་དཔལ་སྟེར་རྫས་
མཆོག་བརྒྱད། །འདོད་དགུའི་རེ་སྐོང་བཀྲ་ཤིས་རྟགས་མཆོག་བརྒྱད། །གང་འདོད་དོན་ཀུན་འགྲུབ་པའི་རྒྱལ་སྲིད་བདུན། །དབང་ཡུལ་དགའ་བདེའི་ཚིམ་བྱེད་འདོད་ཡོན་ལྔ། །སྒེག་བཞད་གླུ་གར་ངོམས་པའི་ལྷ་མོའི་བོ
ཚོགས། །སྟོང་གསུམ་སྣོད་བཅུད་འབྱོར་བ་གཏམས་པའི་དར། །དགྲ་འཇོམས་རྣོ་ངར་འབར་བའི་མཚོན་ཆའི་ཚོགས། །གཡུལ་ལས་རྒྱལ་བྱེད་སྲ་བརྟན་གོ་ཁྲབ་རིགས། །སྣ་ཚོགས་མཆོད་པའི་སྤྲིན་གྱིས་མཁའ་བཀང་
* ནས། །སྤྲུལ་བའི་རྒྱལ་ཆེན་མྱུར་མགྱོགས་ཤུགས་ལྡན་རྩལ། །རྡོ་རྗེ་བདུད་འཇོམས་སྤྲུལ་འཁོར་བཅས་རྣམས་ཀྱི། །ཐུགས་དམ་གཉན་པོ་དབྱིངས་སུ་བསྐང་གྱུར་ཅིག །རྡོ་རྗེའི་འདབ་གཤོག་གནམ་ལྕགས་མཆུ་སྡེར་



རོལ་བའི་རྡོ་རྗེའི་གསུང་འབུམ།
གྱིས། །དགྲ་སྙིང་འབྱིན་བྱེད་རབ་འཇིགས་མཁའ་ལྡིང་ཚོགས། །འཇིགས་རུང་གཏུམ་རྔམས་རྣོ་ངར་མཆེ་ལྡན་པའི། །སྟག་གཟིག་དོམ་དྲེད་འཕར་སྤྱང་གཅན་གཟན་རིགས། །སྤུ་སྡུག་བཀྲ་བཟང་མྱུར་མགྱོག་བང་རྩལ་
ཅན། །སྤྲ་སྤྲེའུ་ཝ་སྦེ་གསའ་སྲམ་གཟན་འཚོལ་མཁན། །གློག་ལྟར་མྱུར་མགྱོགས་སྒྱུ་རྩལ་རབ་ངོམ་པའི། །ཤ་རྐྱང་གཙོས་འབྲོང་རྣ་བ་དགོ་བ་སོགས། །འདབ་ཆགས་གཅན་གཟན་རི་སྐྱེས་སྣ་ཚོགས་ཀྱི། །སྤྲུལ་བའི་
རྒྱལ་ཆེན་མྱུར་མགྱོགས་ཤུགས་ལྡན་རྩལ། །རྡོ་རྗེ་བདུད་འཇོམས་སྤྲུལ་འཁོར་བཅས་རྣམས་ཀྱི། །ཐུགས་དམ་གཉན་པོ་དབྱིངས་སུ་བསྐང་གྱུར་ཅིག །ཐེག་ཆེན་སྟོབས་ལྡན་གླང་ཆེན་རྟ་མཆོག་དཔལ། །རྔ་མོང་མཛོ་དྲེལ་
མ་ཧེ་འདོད་འཇོའི་བ། །ཞོལ་ཆེན་གཡག་དང་མགྱོགས་འགྲོ་ཝ་སྤུང་ལུག །བ་ལང་བོང་བུ་འབྲི་ཞོལ་ཡོང་དྭགས་རིགས། །ཤ་རྒྱས་སྤུ་སྡུག་གཟུགས་འགྲོའི་སྣ་ཚོགས་པ། །དབང་བོའི་གཞུ་ལྟར་རྣམ་པར་རབ་བཀྲ་བའི། །
འཇམ་མཉེན་དར་གོས་ཅོད་པན་དུ་མས་སྤྲས། །དཔའ་གཏུམ་སེང་ལྟར་འབར་བའི་ནོར་སྐྱོང་སོགས། །མཛེས་བརྗིད་ཡིད་འོང་སྤྱན་གཟིགས་དུ་མ་ཡིས། །སྤྲུལ་བའི་རྒྱལ་ཆེན་མྱུར་མགྱོགས་ཤུགས་ལྡན་རྩལ། །རྡོ་རྗེ་
བདུད་འཇོམས་སྤྲུལ་འཁོར་བཅས་རྣམས་ཀྱི། །ཐུགས་དམ་གཉན་པོ་དབྱིངས་སུ་བསྐང་གྱུར་ཅིག །བཀོད་ལེགས་རྔམས་བརྗིད་རིན་ཆེན་གཞལ་ཡས་ཁང་། །རྒྱ་ཕིབས་ཡིད་འོང་ནོར་བུའི་ཏོག་གི་མཛེས། །འཕན་
312



བདུན་
༄༅། །གདུགས་ཡོལ་བ་རིན་ཆེན་བླ་བྲེ་འཁྲིགས། །ནམ་མཁའ་ལྗང་བུ་མདའ་འཕང་འཇའ་རིས་བཀྲ། །འདོད་དགུ་ཀུན་འབྱུང་གཏེར་ཆེན་བུམ་པ་བཟང་། །གསེར་དངུལ་དར་ཟབ་འབྲུ་ནོར་བང་བའི་མཛོད། །རིན་
ཆེན་དབྱུག་ཐོ་ལྕགས་ཀྱུ་རཀྟའི་འཕྲེང་། །ཐེབ་ཞུ་སག་ལྷམ་ཟབ་བེར་ངུར་སྨྲིག་ཆས། །སྣ་ཚོགས་མཁོ་དགུའི་མཆོད་སྤྲིན་རྒྱ་མཚོ་འདིས། །སྤྲུལ་བའི་རྒྱལ་ཆེན་མྱུར་མགྱོག་ཤུགས་ལྡན་རྩལ། །རྡོ་རྗེ་བདུད་འཇོམས་སྤྲུལ་
འཁོར་བཅས་རྣམས་ཀྱི། །ཐུགས་དམ་གཉན་པོ་དབྱིངས་སུ་བསྐང་གྱུར་ཅིག །འཇའ་ལྟར་རྣམ་བཀྲའི་རྟེན་བསྐང་མཆོད་པའི་མདོས། །ཚད་ལྡན་སྐུ་འབག་བྲིས་ཐང་བརྗིད་པའི་གསོབ། །དར་སྣའི་བརྒྱན་པའི་མདའ་
དར་སྔགས་བྱང་དང་། །ཐུགས་སྲོག་མེ་ལོང་སྲོག་ཡིག་བསྟེན་པའི་རྫས། །རིན་ཆེན་མརྒད་པདྨ་རཱ་ག་དང་། །ཨིནྡྲ་ནི་ལ་བྱུ་རུ་མུ་ཏིག་སྤུག །མུ་མེན་གཟི་མཆོང་མན་ཤེལ་ས་ལེ་སྦྲམ། །མཐུན་རྫས་མཆོད་པའི་བྱེ་བྲག་ཕ་
མཐའ་ཡས། །མ་ཚང་མེད་པའི་བཞེད་དྭགུ་སྣ་ཚོགས་ཀྱིས། །སྤྲུལ་བའི་རྒྱལ་ཆེན་མྱུར་མགྱོག་ཤུགས་ལྡན་རྩལ། །རྡོ་རྗེ་བདུད་འཇོམས་སྤྲུལ་འཁོར་རྒྱ་མཚོ་བཅས། །ཐུགས་དམ་གཉན་པོ་དབྱིངས་སུ་བསྐང་གྱུར་ཅིག །
ཟླ་ རོ་བརྒྱའི་བཅུད་ལྡན་ལྷ་མིའི་ཞལ་ཟས་རིགས། །ཞུན་མར་ཤ་ཐུད་གོར་བ་འཁུར་བ་དང་
། །ཕྱེ་མར་འོ་བསྐོར་ཞོ་གསར་གསེར་གཡུའི་སྐྱེམས། །ཇ་ཕུད་ཆང་ཕུད་ཞིམ་མངར་བཏུང་བའི་ཚོགས། །སྟག་གཟིག་རིས་བཀྲ་
313



རོལ་བའི་རྡོ་རྗེའི་གསུང་འབུམ།
གཅན་གཟན་པགས་པའི་རིགས། །གླང་ཆེན་གོ་རློན་ཞིང་ཆེན་གཡང་བཞིའི་གོས། །དྲི་ཞིམ་བསང་དང་གསུར་ཆེན་དུད་སྤྲིན་འཁྲིགས། །ལྷ་ཡི་ལམ་ཡང་ཡོངས་སུ་རབ་གང་བའི། །ཐུགས་དགྱེས་ཐུགས་བཞེད་བསྐང་
བའི་མཆོད་ཚོགས་ཀྱིས། །སྤྲུལ་བའི་རྒྱལ་ཆེན་མྱུར་མགྱོག་ཤུགས་ལྡན་རྩལ། །རྡོ་རྗེ་བདུད་འཇོམས་སྤྲུལ་འཁོར་བཅས་རྣམས་ལ། །ཐུགས་དམ་གཉན་པོ་དབྱིངས་སུ་བསྐང་གྱུར་ཅིག །རྩ་བརྒྱད་སྟོང་ལ་སྦྱར་བའི་ཨ་
མྲྀ་ཏ། །ཕྱོགས་གསུམ་དབང་བོའི་གྲངས་ལྡན་རཀྟའི་མཚོ། །རོ་བརྒྱའི་བཅུད་ལྡན་དཔལ་གྱི་བ་ལིང་ཏ། །ཐབས་ཤེས་རྫ་ས་མཆོག་གཱ་ཎ་ཙཀྲའི་སྤྲིན། །བཅུ་དྲུག་དགའ་སྟེར་མཆོག་གི་མུ་དྲ་འབུམ། །ཞིང་བཅུ་བསྒྲལ་བའི་
ཤ་རུས་ཁྲག་ཚིལ་སྙིང་། །བདེ་སྟོང་མཉམ་སྦྱོར་ལྷན་སྐྱེས་དགའ་བདེའི་དཔལ། །མཆོད་པའི་འཁོར་གསུམ་ལྟ་བའི་རྒྱས་གདབ་པས། །མཉམ་ཉིད་རོ་གཅིག་བླ་མེད་རྟེན་མཆོག་འདིས། །སྤྲུལ་བའི་རྒྱལ་ཆེན་མྱུར་མགྱོག
ཤུགས་ལྡན་རྩལ། །རྡོ་རྗེ་བདུད་འཇོམས་སྤྲུལ་འཁོར་བཅས་རྣམས་ཀྱི། །ཐུགས་དམ་གཉན་པོ་དབྱིངས་སུ་བསྐོང་གྱུར་ཅིག །དེ་ལྟར་ཐུགས་དམ་བསྐང་བའི་མཆོད་པའི་སྤྲིན། །དགྱེས་པར་བཞེས་ལ་ཐུགས་བཞེད་
ལེགས་བསྐང་ནས། །ཉམས་ཆག་ཀུན་བཤགས་འགལ་རྐྱེན་བར་ཆད་སོལ། །མི་འདོད་དགྲ་བགེགས་བྱད་ཕུར་རྦོད་གཏོང་བཟློག །དཔོན་སློབ་འདུས་སྡེ་སྦྱིན་བདག་མི་ནོར་ཀུན། །སྲུང་སྐྱོབས་སྦ་བའི་འཕྲིན་ལས་མི་
314
•



༄༅། ། གཡེལ་བར། །མཐུན་རྐྱེན་ཆོས་སྲིད་འདོད་དོན་མ་ལུས་པ། །འབད་མེད་ལྷུན་གྱིས་འགྲུབ་པའི་སྡོང་གྲོགས་མཛོད། །བསྐང་བའོ། ། བསྐང་བསྡུས་ལ་དགའ་ན། ཧཱུྃ། བདེ་སྟོང་ཏིང་འཛིན་རྣམ་རོལ་བའི།
ཡིད་འོང་ཕྱི་ནང་གསང་བ་ཡི། །མཆོད་སྤྲིན་མཁའ་དབྱིངས་ཀུན་ཁྱབ་འདིས། །མྱུར་མགྱོགས་ཤུགས་ལྡན་ཐུགས་དམ་བསྐང༌། །རྡོ་རྗེ་བདུད་འཇོམས་ཐུགས་དམ་བསྐང་། །རྒྱལ་ཆེན་རྐང་གཅིག་ཐུགས་དམ་བསྐང་།
སྤྲུལ་འཁོར་རྒྱ་མཚོའི་ཐུགས་དམ་བསྐང་། །ཉམས་ཆག་ཀུན་བཤགས་འགལ་རྐྱེན་སོལ། །མཐུན་རྐྱེན་ཆོས་སྲིད་འདོད་པའི་དོན། །གང་བཅོལ་ལས་ཀུན་མྱུར་འགྲུབ་མཛོད། །ཅེས་སོ། །༧ ཞེས་སྤྲུལ་བའི་རྒྱལ་བོ་མྱུར་
མགྱོགས་ཤུགས་ལྡན་རྩལ་གྱི་བཤགས་བསྡུས་དང་བསྐང་བ་བསྡུས་པ་བཅས་པ་འདི་ཞག་གསུམ་དཔོན་པོ་ལྷང་ཏེས་མགོ་ངག་དབང་སྦྱིན་པ་ཞེས་འབོད་པའི་གཏམ་ཁ་མཁས་རྣམ་དཔྱོད་ཀྱི་དཔའ་རྩལ་མཆོག་དང་ལྡན་པ་དེས་རེ་འདོད་བསྐང་ཕྱིར། བླུན་རྨོངས་
རོལ་མིང་བས་གང་ཤར་ཤར་མར་བྲིས་པ་ཡོངས་ལ་དགེ་ཞིང་བཀྲ་ཤིས་པར་གྱུར་ཅིག ། ཧཱུྃ། མཐུ་ལྡན་རྡོ་རྗེའི་སྲུང་མ་ནོར་གྱི་བདག །མྱུར་མགྱོགས་ཤུགས་ལྡན་རྡོ་རྗེ་བདུད་འཇོམས་རྩལ། །འཁོར་དང་བཅས་ལ་བདུད་རྩིའི་གསེར་
ཤ སྐྱེམས་འབུལ། །དགྱེས་བཞེས་བསམ་དོན་འབད་མེད་ལྷུན་གྲུབ་མཛོད། །འཇམ་གོའི་ངོར། རོལ་མིང་བས་སོ། །ཧཱུྃ། སྲིད་གསུམ་ནོར་གྱི་དབང་ཕྱུག་རྒྱལ་བོ་ཆེ། །དྲེགས་པའི་སྡེ་དཔོན་མྱུར་མགྱོགས་ཤུགས་ལྡན་རྩལ།
315
བརྒྱུད་



རོལ་བའི་རྡོ་རྗེའི་གསུང་འབུམ།
འཁོར་དང་བཅས་ལ་རྒྱ་ཆེན་བསང་མཆོད་འབུལ། །བཞེས་ལ་མཐུན་རྐྱེན་སྡོང་གྲོགས་གཡེལ་མེད་མཛོད། །ཅེས་པའང་ངག་སྦྱིན་ངོར། གྱི་ན་བ་རོལ་མིང་བས་སོ། །དགེའོ། །ཀྱེ། ཁམས་གསུམ་སྲིད་པ་གསུམ་གྱི་དཔལ་གཡང་
ཀུན། །འགུགས་མཛད་སྤྲུལ་བའི་རྒྱལ་ཆེན་བདུད་འཇོམས་རྩལ། །མ་གཡེལ་སྲིད་ཞིའི་ཁམས་ཀྱི་ཕྱུ་དང་གཡང་། །དེ་རིང་བཀྲ་ཤིས་གནས་འདིར་གཡང་དུ་ཁུག །ཅེས་པའང་མི་འཇམ་ངོར། རོལ་མིང་བས་སོ། །དགེའོ། །ཀྱེ།
སྟོབས་ལྡན་རྒྱལ་ཆེན་མྱུར་མགྱོགས་ཤུགས་ལྡན་རྩལ། །མ་གཡེལ་རྣལ་འབྱོར་བདག་གི་ཆོས་སྲིད་ཀྱི། །བྱ་བ་གང་རྩམ་ལེགས་པའི་ལམ་དུ་འགྲོ། །ལས་རླུང་སྙན་གྲགས་ཡར་ཟླ་ལྟར་འཕེལ་ནས། །ཉིན་མཚན་དུས
དྲུག་ཁ་འཛིན་སྡོང་གྲོགས་དང་། །ཅི་བསམ་དོན་ཀུན་འགྲུབ་པའི་འཕྲིན་ལས་མཛོད། །༧ ཅེས་པའང་ངག་སྦྱིན་ངོར། གྱི་ན་བ་རོལ་མིང་བས་སོ། །བཟླས་པ་བྱ་བ་ནི། རང་ཡི་དམ་དུ་གསལ་བའི་ཐུགས་ཀ་ནས་འོད་ཟེར་དམར་
པོ་དཔག་ཏུ་མེད་པ་འཕྲོས་མདུན་གྱི་རྒྱལ་པོ་འཁོར་བཅས་ཀྱི་ཐུགས་སྲོག་ལ་ཕོག་པས་ཐུགས་རྒྱུད་རང་དབང་མེད་པར་བསྐུལ་ཏེ། བདག་གིས་ཇི་ལྟར་འདོད་པའི་འཕྲིན་ལས་རབ་འབྱམས་ཐམས་ཅད་ཐོགས་མེད་དུ་
བསྒྲུབ་པར་གྱུར་ཅེས་བརྗོད་ཅིང་བསམ་ལ། ཡི་དམ་ཀྱི་བསྙེན་པ་ཁ་ཤས་ཀྱི་འགོར་འདྲེན་ཞིང་། ཨོཾ་མ་ཧཱ་རཱ་ཛ་ཏྲིཡཾ་ས་མཱ་ཡ་ཛ་ཛ༔ ཞེས་བཟླ་ཞིང་། ནོར་སྒྲུབས་ལ་རྩ་སྔགས་གཤམ་དུ། བ་སུ་ཀི་ན་ན་ཁ་དྷེ་སྭཱ་ཧཱ། ཞེས་
316



༄༅། ། དང་། གང་འདོད་ཀྱི་དངོས་པོ་དབང་དུ་འདུ་བར་འདོད་ན་རྩ་སྔགས་གཤམ། སརྦ་ལོ་ཀ་སིདྡྷི་ཝ་ཤཾ་ཀུ་རུ་ཧོ༔ ཞེས་དང་། ཐུན་མཐར། ཨ་ཡ་མ་ཏུ་རུ་ཙ་ཤ་ན་ས་མཱ་ཡ་ཛ་ཛ༔ ཞེས་ཉུང་ཤས་བཟླས་ལ་ཐུན་མཐར།
གཏོར་མ་འབུལ་བ་ནི། ནི་ཏཱི་ཨ་ཀན་ཡ་ཛ༔ ཛཧཱུྃ་བཾ་ཧོ༔ རཾ་ཡཾ་ཁཾ། ཨོཾ་ཨཱ་ཧཱུཾ། ཞེས་འགུགས་འདྲེན་བསྟིམས་ལ་བྱིན་གྱིས་བརླབ་ཏེ། ཨ་ལས་རབ་ཡངས་གཏོར་སྣོད་སྟོང་གསུམ་གྱི་ཁྱོན་དང་མཉམ་པའི་ནང་དུ་འདོད་
ཡོན་ལྔ་ཡི་རང་བཞིན་ཟད་མི་ཤེས་པ། ཤ་ཁྲག་དམར་གྱི་གཏོར་མ་རྒྱ་ཆེན་པོ་འདི་ངོ་བོ་ཡེ་ཤེས་ཀྱི་བདུད་རྩི་ལ། རྣམ་པ་དགྲ་འགེགས་བསྒྲལ་བའི་ཤ་ཁྲག་རུས་གསུམ་དང་དབྱེར་མེད་པ་སྲུང་མ་འཁོར་དང་བཅས་པའི་
ལྗགས་རྡོ་རྗེ་རྩེ་གཅིག་པའི་རྣམ་པའི་འོད་ཀྱི་སྦུ་གུས་དྲངས་ཏེ་གསོལ་བར་གྱུར་བར་བསམ་ལ། ཨོཾ་མ་ཧཱ་རཱ་ཛ་ས་པཱ་རི་ཝ་ར་ཨེ་དམ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཞེས་ལན་གསུམ་མམ་བདུན་གྱིས་ཕུལ་ལ། ཧོ། སྤྲུལ་བའི་
རྒྱལ་བོ་ཆེན་པོ། སྲིད་གསུམ་ནོར་གྱི་དབང་ཕྱུག །དྲེགས་པའི་སྡེ་དཔོན་ཆེན་པོ། མཐུ་སྟོབས་རྫུ་འཕྲུལ་གྱི་མངའ་བདག །དུས་ཀྱི་དགྲ་བླ་ཆེན་པོ། མྱུར་མགྱོགས་ཤུགས་ལྡན་རྩལ་འཁོར་དང་བཅས་པ། ཁྱེད་རྣམས་
ཀྱིས་མཆོད་སྦྱིན་གྱི་གཏོར་མ་རྒྱ་ཆེན་པོ་འདོད་ཡོན་ལྔའི་རང་བཞིན་ནམ་མཁའི་མཛོད་ལྟར་ཟད་མི་ཤེས་པ་འདི་དགྱེས་པར་བཞེས་ལ། སངས་རྒྱས་ཀྱི་བསྟན་པ་རིན་པོ་ཆེ་སྲུངས། དཀོན་མཆོག་གསུམ་གྱི་དབུ་འཕང་
317
དགུ་



རོལ་བའི་རྡོ་རྗེའི་གསུང་འབུམ།
དགུང་ལྟར་དུ་བསྟོད། མདོ་སྔགས་ཀྱི་ཆོས་འཁོར་གཉན་པོ་སྐྱོངས། དཔལ་ལྡན་བླ་མ་དམ་པའི་སྐུ་ཚེ་དང་མཛད་འཕྲིན་སྤེལ། ཁྲིམས་ལྡན་འདུས་པའི་སྡེ་སྐྱོངས། བསྟན་པ་བསྟན་འཛིན་དང་བཅས་པ་ལ་གནོད་ཅིང་
འཚེ་བར་བྱེད་པའི་ནག་པོའི་རྩ་ལག་སྡེ་བཅས་ཐམས་ཅད་ཐལ་རྡུལ་བཞིན་དུ་བརླག་ནས། བཤད་སྒྲུབ་འཁོར་ལོ་གསུམ་གྱི་བྱ་བ་མཐའ་དག་དབྱར་མཚོ་བཞིན་དུ་འཕེལ་ཞིང་རྒྱས་པ་དང་། རྣལ་འབྱོར་བ་བདག་ཅག་
དཔོན་སློབ་ཡོན་མཆོད་མི་ནོར་འཁོར་དང་བཅས་པའི་འགལ་རྐྱེན་བར་ཆད་ཐམས་ཅད་སོལ། བྱད་ཁ་རྦོད་གཏོང་མི་མཐུན་པའི་ཕྱོགས་ཐམས་ཅད་བཟློག །ཚེ་བསོད་དཔལ་འབྱོར་ལོངས་སྤྱོད་ཐམས་ཅད་སྤེལ། ལྷ་ཀླུ་
མི་གསུམ་གྱི་འགྲོ་བ་ཐམས་ཅད་དབང་དུ་བསྡུས། ཟས་ནོར་ལོངས་སྤྱོད་མཁོ་དགུའི་དངོས་པོ་ཐམས་ཅད་ཆར་ལྟར་དུ་ཕོབ། གནོད་བྱེད་དགྲ་བགེགས་བྱད་མ་ཐམས་ཅད་ཚར་ཆོད། ལས་རླུང་དང་སྙན་གྲགས་ལུང་
# རྟོགས་ཀྱི་དཔལ་ཡོན་ཐམས་ཅད་ཡར་ཟླ་བཞིན་དུ་འཕེལ་ཞིང་རྒྱས་པ་དང་། མདོར་ན་ཆོས་སྲིད་ཀྱི་བྱ་བ་གང་བརྩམ་ཞིང་སྒྲུབ་པ་ལ། མཐུན་རྐྱེན་བསམ་དོན་ཐམས་ཅད་གེགས་མེད་ཡིད་ལ་སྨོན་པ་བཞིན་མྱུར་ཏུ་
འགྲུབ་པའི་སྡོང་གྲོགས་རྒྱ་ཆེན་པོ་མཛད་དུ་གསོལ། ཞེས་དང་། མཆོད་པ་འབུལ་བ་ནི།ༀ་མ་ཧཱ་རཱ་ཛ་ས་པཱ་རི་ཝ་ར་ཨགྷཾ་སོགས་ཀྱིས་མཆོད་ལ། བསྟོད་པ་ནི། ཧཱུྃ། གཞི་དབྱིངས་འགྱུར་མེད་བདེ་ཆེན་རོལ་བ་ལས། །
318



]
༄༅། ། འཁོར་འདས་བརྟན་གཡོའི་རྣམ་འགྱུར་ཅིར་ཡང་བཀྲ། །སོར་རྟོགས་ཡེ་ཤེས་སྒྱུ་མའི་ཟློས་གར་ལ་
ལས། །སྣ་ཚོགས་སྣང་བའི་བཀོད་པ་བསམ་ལས་འདས། །རྒྱལ་བའི་མདོ་སྔགས་ཆོས་འཁོར་སྐྱོང་བའི་ཕྱིར།
འཕགས་ཡུལ་བསྟན་འཛིན་ཨི་ཏམ་ཝ་ར་པ། །བར་དུ་བསམ་ཡས་བེར་ཐེས་རྭ་ཙ་བ། །ཐོ་མ་རོང་སྒོའི་རྐང་གཅིག་རྫུ་འཕྲུལ་ཅན། །ད་ལྟ་དུས་བབ་དྲེགས་པའི་སྡེ་དཔོན་ཆེ། །བསྟན་འཛིན་སྐྱེས་མཆོག་ཡོངས་ཀྱི་དཀོར་
ནོར་བདག །ཁྲིམས་ལྡན་འདུས་པའི་སྡེ་ཆེན་སྐྱོང་བའི་གཉེན། །མཆོག་གསུམ་དབུ་འཕང་བསྟོད་པའི་བཀའ་སྲུང་ཆེ། །བཤད་སྒྲུབ་ཆོས་འཁོར་གཉན་པོ་སྐྱོང་མཛད་ལྷ། །དཀོར་ཆ་ཡོ་བྱད་སྲུང་བའི་གཉེར་ཁ་བ། །
འདོད་དགུའི་དངོས་གྲུབ་འགུགས་པའི་ནོར་གྱི་ལྷ། །ཉམས་པའི་སྲོག་ལ་རྒོལ་བའི་གཤེད་མ་ཆེ། །བསྟན་དགྲ་གདུག་ཅན་སྒྲོལ་བའི་མཐུ་སྟོབས་ཅན། །མཁས་བཙུན་གྲུབ་རིགས་རྒྱ་མཚོའི་ལས་བྱེད་མཁན། །རྣལ་
འབྱོར་ཡོངས་ཀྱི་དགྲ་ལྷ་དབང་གི་རྒྱལ། །བཀྲ་ཤིས་དགེ་མཚན་སྤེལ་བའི་གཡང་གི་ལྷ། །རིག་འཛིན་བརྒྱུད་པའི་བཀའ་དམ་སྙིང་ལ་འཆང་། །ནམ་ཡང་གཡེལ་བ་མེད་པའི་ཐ་ཚིག་ཅན། །སྤྲུལ་བའི་རྒྱལ་ཆེན་མྱུར
J་ མགྱོགས་ཤུགས་ལྡན་རྩལ། །གནོད་སྦྱིན་ནོར་ལྷའི་སྡེ་དཔོན་རྫུ་འཕྲུལ་ཅན། །སྟོབས་ལྡན་རྡོ་རྗེ་བདུད་འཇོམས་འཁོར་ཚོགས་བཅས། །ཁྱེད་ལ་བསྟོད་དོ་འཕྲིན་ལས་རྒྱ་ཆེར་སྒྲུབས། །མཐུ་རྩལ་སྟོབས་ལྡན་དྲེགས་པའི་
319
བཅུ་



རོལ་བའི་རྡོ་རྗེའི་གསུང་འབུམ།
སྡེ་དཔོན་ཆེ། །མྱུར་མགྱོགས་ཤུགས་ལྡན་ཕྱོགས་མཚམས་རྒྱལ་ཆེན་བརྒྱད། །ལས་མཁན་ཡུམ་མཆོག་རུ་དྲེན་དྲེགས་པའི་སྡེ། །བསྟན་པ་སྐྱོང་དགྱེས་འཁོར་ཚོགས་བཅས་ལ་བསྟོད། །མདོར་ན་ཆོས་སྲིད་འདོད་པའི་
དོན་མཐའ་དག །གེགས་མེད་ཡིད་ལ་སྨོན་པ་ཇི་བཞིན་དུ། །ལྷུན་གྱིས་འགྲུབ་པའི་སྡོང་གྲོགས་མི་གཡེལ་བར། །བཀྲ་ཤིས་དགེ་མཚན་འཕེལ་བའི་དགའ་སྟོན་སྩོལ། །ཞེས་བསྟོད་ཅིང་འཕྲིན་ལས་བཅོལ་ལ།
མགྱོགས་གཏོར་འབུལ་བར་འདོད་ཚེ་ནམ་མཁའ་མཛོད་སྔགས་ཀྱིས་བྱིན་གྱིས་བརླབས་ཤིང་རྒྱ་ཆེར་སྤེལ་ལ། ཧཱུྃ་ཧཱུྃ༔ བདེ་ཆེན་ལྷུན་གྲུབ་ཆོས་སྐུའི་ཀློང་ཡངས་ལས། །སྐྱེ་བའི་ཆོ་འཕྲུལ་གཟུགས་ཀྱི་སྐུར་སྟོན་པ། །སོར་
རྟོག་ཡེ་ཤེས་སྣ་ཚོགས་སྣང་བའི་འཕྲུལ། །འདས་དང་མ་འདས་ཅིར་ཡང་ངོམས་པ་ལས། །དྲེགས་པའི་སྡེ་དཔོན་མྱུར་མགྱོགས་ཤུགས་ལྡན་རྩལ། །རྡོ་རྗེ་བདུད་འཇོམས་སྤྲུལ་འཁོར་རྒྱ་མཚོར་བཅས། །འདིར་བྱོན་
བརྒྱན་པའི་མཆོད་གཏོར་འདི་བཞེས་ཤིག །ཤ་ཁྲག་དམར་གྱི་གཏོར་མ་འདི་བཞེས་ཤིག །བསྒྲལ་བའི་ཤ་རུས་ཁྲག་སྐྱེམས་འདི་བཞེས་ཤིག །ཇ་ཆང་འོ་ཞོའི་མཆོད་པ་འདི་བཞེས་ཤིག །སྔར་བཅོལ་བསྒྲུབ་པའི་གཏང་
རག་རྟེན་དུ་འབུལ། །ད་བཅོལ་ལས་རྣམས་འགྲུབ་པའི་ཞུ་རྟེན་འབུལ། །འཁོར་སྲུང་རྐྱེན་བཟློག་སྡང་དགྲ་ཐལ་བར་རློག །མཐུན་རྐྱེན་འདོད་དགུའི་དོན་རྣམས་ཡིད་བཞིན་སྒྲུབ། །རྒྱལ་བའི་བསྟན་དང་བསྟན་འཛིན་
320



བཅུ་གཅིག་
ཀ༄༅། ། དཔོན་སློབ་སྐྱོངས། །བཤད་སྒྲུབ་བསྟན་པ་འཕེལ་བའི་འཕྲིན་ལས་མཛོད། །མ་ཧཱ་རཱ་ཛ་ས་པཱ་རི་ཝ་ར་མ་ཧཱ་བ་ལིཾ་ཏ་སརྦ་པུཙྪ་ཁཱ་ཧི། ཞེས་བརྗོད་ལ་མཆོད་གཏོར་གཙང་མ་ཕུལ་ལ། མཇུག་གི་བྱ་བ་རྣམས་སྤྱི་
འགྲོ་ལྟར་བྱའོ། །སྨྲས་པ། ཨེ་མ་དེང་དུས་རྒྱལ་བསྟན་སྲུང་བ་ལ། །མཐུ་རྩལ་རྨད་བྱུང་སྤྲུལ་བའི་རྒྱལ་པོ་ཆེ། །དྲང་བའི་སྣང་ངོར་དྲེགས་པའི་ཚུལ་འཛིན་མཁན། །རྟོགས་ན་ངེས་དོན་བྱང་ཆུབ་བརྙེས་པའི་ལྷ། །འདི་
བསྒྲུབ་འཕྲལ་ཡུན་དགེ་ཞིང་ཤིས་པའི་ཕྱིར། །བསྟན་འཛིན་སྐྱེས་མཆོག་ཡོངས་ཀྱི་དཀོར་ནོར་མཛད། །བསྲུང་ཞིང་སྐྱོང་བའི་བྱེད་པོར་མངའ་གསོལ་བའི། །སྟོབས་ལྡན་བཀའ་ཡི་ལས་མཛད་བརྟེན་པའི་ལྷ། །དེ་ཕྱིར་
བརྟེན་མཆོད་བྱས་པ་དོན་མི་ཆུང་། །དམ་ཆོས་སྒྲུབ་པའི་མཐུན་རྐྱེན་ཡིད་བཞིན་དུ། །འགྲུབ་ལ་བསམ་འཕེལ་དབང་གི་རྒྱལ་པོ་ལྟར། །ལྷུན་གྱིས་འགྲུབ་ལ་སོམ་ཉི་བྲལ་བའི་ལྷ། །དམ་ཚིག་ལྡན་པའི་རྣལ་འབྱོར་པ་
རྣམས་ལ། །དམ་ཅན་པདྨོའི་ཚལ་དུ་བུང་བ་བཞིན། །དམ་བཅས་ཐ་ཚིག་ཇི་བཞིན་མི་གཡེལ་བར། །དམ་པའི་དགོངས་བཞེད་འཕྲིན་ལས་སྒྲུབ་པའི་ལྷ། །རྒྱལ་བསྟན་གཉན་པོ་རྟག་ཏུ་སྐྱོང་བ་ལ། །ཉིན་མཚན་རྟག་ཏུ་
༡ བྱ་ར་མེལ་ཚེ་སོགས། །འཕྲིན་ལས་རྣམ་བཞི་རྟག་ཏུ་མི་གཡེལ་བར། །བཀྲ་ཤིས་རྒྱ་མཚོའི་རྟག་ཏུ་ཡོངས་ཁྱབ་ཤོག ། ༧ ཅེས་དུས་བབ་སྤྲུལ་བའི་རྒྱལ་པོ་ཆེན་པོ་མྱུར་འགྱོགས་རྡོ་རྗེ་བདུད་འཇོམས་རྩལ་གྱི་གཏོར་ཆོག་དཔག་བསམ་ལྗོན་
321



རོལ་བའི་རྡོ་རྗེའི་གསུང་འབུམ།
བཟང་ཞེས་བྱ་བ་འདི་ནི། གསོ་བ་རིག་པའི་གཞུང་ལུགས་པ་དཔྱོད་ལྡན་དགེ་ཚུལ་ངག་དབང་ཐུབ་བསྟན་ཞེས་འབོད་པ་གང་དེས་ནན་ཆེར་བསྐུལ་བཞེད་མ་ལྡོག་ཙམ་དུ། ཐ་ཤལ་བ་པདྨ་རིག་འཛིན་རྡོ་རྗེའམ་རོལ་མིང་བས་གང་ཤར་དབེན་གནས་མཁའ་སྤྱོད་
གླིང་ནས་ཤར་མར་བྲིས་པ་ཡོངས་ལ་དགེ་བར་གྱུར་ཅིག །སརྦ་མངྒ་ལཾ།
༄༅། །སྤྲུལ་བའི་རྒྱལ་ཆེན་མྱུར་མགྱོགས་རྡོ་རྗེ་བདུད་འཇོམས་རྩལ་གྱི་གཏེར་སྒྲུབ་འདོད་དགུའི་ཆར་འབེབས་ཞེས་བྱ་བ་བཞུགས་སོ། །ན་མོ་གུ་རུ་མཉྫཤྲཱི་ཡེ། རྩ་གསུམ་སྤྱི་དཔལ་པདྨ་ཐོད་ཕྲེང་དང་། །དབྱེར་མེད་དཔལ་ལྡན་བླ་
མའི་ཞབས་བཏུད་ནས། །སྤྲུལ་བའི་རྒྱལ་ཆེན་མྱུར་མགྱོགས་ཤུགས་ལྡན་གྱི། །གཏེར་སྒྲུབ་འདོད་དགུའི་ཆར་འབེབས་འདི་ན་སྤེལ། །འདིར་སྤྲུལ་བའི་རྒྱལ་ཆེན་མྱུར་མགྱོགས་ཤུགས་ལྡན་རྩལ་གྱི་གཏེར་སྒྲུབ་བྱེད་པར་
འདོད་པས། བུམ་གཏེར་སྒྲུབ་པའི་གཞུང་རྣམས་ལས་ཇི་སྐད་གསུང་བ་ལྟར་གྱི་གཡང་རྫས་ཀྱི་རིགས། སྡིག་དང་མ་འདྲེས་པ། རབས་ཆད་དང་ཉམས་གྲིབ་ཅན་གྱིས་མ་སྦགས་པ། མཚན་ལྡན་གྱི་བླ་མ། མཁས་བཙུན་
གྱི་བཤེས་གཉེན། འབངས་སྡེ་ཆོས་བཞིན་སྐྱོང་བའི་རྒྱལ་པོ་དང་། འབྱོར་ལྡན་གྱི་སྐྱེ་བོ་ཆོས་ལ་མཆོག་ཏུ་དད་པ་ཅན། བུ་ཚ་རིགས་བརྒྱུད་དར་བ་རྣམས་ལས་འོང་བས། གཙང་ཞིང་ཡིད་དུ་འོང་བའི་རྫས་མང་དུ་
322



ང་
བཅུ་གཉིས་
༄༅། ། བསགས་ལ། རྒྱལ་པོའི་སྐུ་བརྙན་ཚད་ལྡན་གྱི་རྒྱབ་ཏུ། ཨོཾ་མ་ཧཱ་རཱ་ཛ་ལོ་ཀ་སིདྡྷི་སརྦ་ཝ་ཤཾ་ཀུ་རུ་ཧོ༔ སྤྲུལ་བའི་རྒྱལ་པོ་ཆེན་པོ་སྟོབས་ལྡན་རྫུ་འཕྲུལ་གྱི་དབང་ཕྱུག་རྟེན་འདི་ལ་དགྱེས་བཞིན་བརྟན་པར་
བཞུགས་ནས་ལྷ་ཀླུ་མི་གསུམ་ཆེ་དགུ་དང་ཟས་ནོར་ལོངས་སྤྱོད་མཁོ་དགུའི་དངོས་པོ་བཟང་དགུའི་འབྱོར་བ་བསམ་གྱིས་མི་ཁྱབ་པ་མདོར་ན་སྲིད་ཞིའི་ཁམས་ཀྱི་ལེགས་ཚོགས་ཐམས་ཅད་སྒྲུབ་པ་པོ་བདག་གི་དབང་
དུ་འདུ་བར་མཛད་དུ་གསོལ། ཞེས་སོགས་འདོད་གསོལ་ཅི་རིགས་ཞལ་ནང་བསྟན་དབུ་ནས་དྲིལ་ལ་དར་དམར་སེར་གྱི་ན་བཟའ་དྭང་ལྡན་པ་གཟུངས་སུ་གཞུག་སྟེ་སྦྱངས་བ་སྔོན་འགྲོས་རབ་གནས་ཅན་བཞུགས་པའི་
བུམ་གཏེར་གྱི་མདུན་དུ་ཅི་འབྱོར་བའི་མཆོད་པའི་དངོས་པོ་དང་བཅས་པ་ཐམས་ཅད་གཙང་སྦྲ་དང་ལྡན་པར་འདུ་བགྱིས་ལ། རང་ཉིད་ཡི་དམ་ལྷའི་ང་རྒྱལ་དང་ལྡན་པས་རྫས་རྣམས་སྔགས་དྲུག་ཕྱག་རྒྱ་དྲུག་གིས་ཡང་
ཡང་བྱིན་གྱིས་བརླབས་ཤིང་རྒྱ་ཆེར་སྤེལ། ཧཱུྃ་ཧཱུྃ༔ མདུན་དུ་རང་སྣང་རིན་ཆེན་སྣ་ལྔ་ལས། །ལེགས་གྲུབ་མཚན་ལྡན་བུམ་པའི་གཞལ་ཡས་ཁང་
། །ཡིད་འོང་མཛེས་བརྗིད་ཡངས་ཤིང་རྒྱ་ཆེའི་ནང་། །ལྷ་ཀླུ་མི་ཡི་དཔལ་
༼ འབྱོར་ལོངས་སྤྱོད་གཏེར། །མ་ཚང་མེད་པས་ཡོངས་སུ་ལེགས་གཏམས་ཤིང་། །འདོད་དགུ་ཀུན་འབྱུང་གཏེར་ཆེན་བུམ་པའི་དབུས། །ཧྲཱིཿཡིག་ལས་འཕྲོས་འོད་ཀྱིས་དགྲ་བགེགས་བསྒྲལ། །བྱུར་འགོང་མི་བསྲུན་
323



རོལ་བའི་རྡོ་རྗེའི་གསུང་འབུམ།
གདུག་པའི་དཔུང་ཚོགས་བཅོམ། །ཚུར་འདུས་སྣོད་བཅུད་བརྟན་གཡོའི་ལེགས་ཚོགས་ཀུན། །བསྡུས་ཏེ་སྤྱན་དྲངས་ཏྲིལ་ཡོངས་ཐིམ་ལས། །སྤྲུལ་བའི་རྒྱལ་ཆེན་མྱུར་མགྱོགས་ཤུགས་ལྡན་རྩལ། །སྐུ་མདོག་དཀར་
དམར་མདངས་ལྡན་སྤྱན་ཟུང་གདངས། །འཛུམ་སྒེག་ཡིད་འོང་དབུ་ལ་སག་ཞུ་གསོལ། །སྐུ་ལ་ཟབ་བེར་ངུར་སྨྲིག་རྣམ་གསུམ་མཛེས། །ཕྱག་གཡས་རིན་ཆེན་དབྱུག་ཐོ་མཁའ་ལ་ཕྱར། །གཡོན་པ་བགྲངས་ཕྲེང་
འགུགས་བྱེད་ལྕགས་ཀྱུ་གདེངས། །ཞབས་ལ་སག་ལྷམ་རབ་མཛེས་འགྱིང་སྟབས་ཚུལ། །གཟི་བརྗིད་རབ་འབར་སྲིད་གསུམ་ནོར་གྱི་བདག །བྱམས་ཤིང་བརྩེ་བའི་ངང་ཚུལ་མི་འབྲལ་ཞིང་། །སྒྲུབ་ལ་འདོད་དགུའི་
དངོས་གྲུབ་སྩོལ་བ་ལ། །མཐུ་སྟོབས་རྫུ་འཕྲུལ་ཐོགས་པ་མི་མངའ་བའི། །རྒྱལ་ཆེན་འཁོར་བཅས་མངོན་སུམ་ལྟ་བུར་གསལ། །ཕོ་བྲང་ནང་སྐོར་འཇའ་འོད་ཐིག་ལེའི་ཀློང་། །སྲིད་ཞིའི་ཁམས་ཀྱི་ནོར་ལྷ་གཡང་ལྷའི་
ཚོགས། །མ་ལུས་བསྒྲུབ་ལ་དགྱེས་བཞིན་བརྩེར་དགོངས་ནས། །གཟི་བྱིན་རབ་འབར
བར་འདོད་དགུ་སྩོལ་ཕྱིར་བཞུགས། །རང་ཉིད་ལྷར་གསལ་ཐུགས་ལས་འོད་འཕྲོས་པས། །རང་བཞིན་དབྱིངས་དང་རོང་སྒོའི་བྲག་
དམར་ནས། །སྤྲུལ་བའི་རྒྱལ་ཆེན་ནོར་ལྷ་འཁོར་ཚོགས་བཅས། །སྐད་ཅིག་ཉིད་ལ་གནས་འདིར་སྤྱན་དྲངས་གྱུར། །ཅེས་བརྗོད་ཅིང་བསྐྱེད་ལ། སྤྱན་འདྲེན་པ་ནི། ཧཱུྃ་ཧཱི༔ དབྱིངས་ལས་རབ་བཞེངས་འཇིགས་པའི་ཆོ་
324



བཅུ་གསུམ་
༄༅། ། འཕྲུལ་ཅན། །སྤྲུལ་བའི་རྒྱལ་ཆེན་མྱུར་མགྱོགས་ཤུགས་ལྡན་རྩལ། །ཁམས་གསུམ་སྲིད་པ་གསུམ་གྱི་དཔལ་གཡང་ཀུན། །འགུགས་ཕྱིར་སྤྱན་འདྲེན་གནས་འདིར་མྱུར་ཏུ་བྱོན། །མ་ཧཱ་རཱ་ཛ་ས་པཱ་རི་ཝ་ར་བཛྲ་
ས་མཱ་ཡ་ཛ་ཛ༔ ཞེས་སྤྱན་དྲངས་ལ། བཞུགས་གསོལ་ནི། ཧཱུྃ། མཐུ་སྟོབས་རྫུ་འཕྲུལ་མངའ་བདག་རྒྱལ་པོ་ཆེ། །སྒྲུབ་ལ་ཞི་ཞིང་བྱམས་པའི་ངང་ཚུལ་གྱིས། །འབད་པ་མེད་པར་འདོད་དགུའི་དངོས་གྲུབ་ཀུན། །སྩོལ་
ཕྱིར་དགྱེས་ཤིང་བརྟན་པར་བཞུགས་སུ་གསོལ། །མ་ཧཱ་རཱ་ཛ་ས་པཱ་རི་ཝ་ར་ཛ ཛ་ཧཱུཾ་བཾ་ཧོ༔ བཛྲ་ས་མཱ་ཡ་ཏིཥྛ་ལྡན། ཞེས་དམ་ཚིག་པ་ལ་དབྱེར་མེད་དུ་བསྟིམ་ཞིང་བཞུགས་སུ་གསོལ། མཆོད་པ་འབུལ་བ་ནི། མཇུག་
མཐར། ཧཱུྃ། སྤྲུལ་བའི་རྒྱལ་ཆེན་འཁོར་དང་བཅས་པ་ལ། །ཞི་དྲག་ཉེར་སྤྱོད་ཕྱི་ནང་གསང་བ་ཡི། །མཆོད་སྤྲིན་དཔག་ཡས་མཁའ་དབྱིངས་ཀུན་ཁྱབ་པས། །ལེགས་པར་མཆོད་དོ་འདོད་དགུའི་དངོས་གྲུབ་སྩོལ། །མ་
ཧཱ་རཱ་ཛ་ས་པཱ་རི་ཝ་ར་ཨབྷཾ་ནས་ཤཔ། རྭ་བ་ནས་སྤྱརེ། མ་ཧཱ་པཉྩ་རཀྟ་བ་ལིཾ་ཏ་སརྦ་པུཙྪ་ཧོ༔ ཞེས་པས་མཆོད་ཅིང་། བསྟོད་པ་ནི། ཧཱུྃ། ཁམས་གསུམ་འགུགས་མཛད་སྲིད་གསུམ་ནོར་གྱི་བདག ། རྫུ་འཕྲུལ་རྐང་
སྐུ་ གཅིག་མྱུར་མགྱོགས་ཤུགས་ལྡན་རྩལ། །ཐོགས་མེད་འདོད་དགུའི་དངོས་གྲུབ་སྩོལ་མཛད་ལྷ། །སྤྲུལ་བའི་རྒྱལ་ཆེན་འཁོར་དང་བཅས་ལོ་བསྟོད། །ཅེས་དང་། དེ་ནས་བཤགས་བསྐང་ཅི་རིགས་དང་། སྤྲུལ་བའི་མྱུར་
325



རོལ་བའི་རྡོ་རྗེའི་གསུང་འབུམ།
མགྱོགས་ཤུགས་ལྡན་རྩལ་གྱི་བཤགས་བསྐྲང་ནི། ཧཱུྃ། ཆོས་རྣམས་རང་བཞིན་གདོད་ནས་རྣམ་དག་ཀྱང་
། །མ་རིག་འཁྲུལ་རྟོག་ནོངས་པ་ཅི་མཆིས་པ། །བླ་མ་ཡི་དམ་མཁའ་འགྲོ་སྲུང་ཚོགས་དང་། །སྤྲུལ་བའི་རྒྱལ་
ཆེན་འཁོར་བཅས་སྤྱན་སྔར་བཤགས། །ཞེས་བཤགས་པ་དང་། བསྐང་རྫས་རྣམས་ནམ་མཁའ་མཛོད་ཀྱི་སྔགས་རྒྱས་སྤེལ་ལ། ཧཱུྃ། བདེ་ཆེན་ལྷུན་གྲུབ་གདོད་མའི་གཞི་དབྱིངས་ལས། །སྒྱུ་མའི་རྣམ་རོལ་ཅིར་ཡང་
འཆར་བཟོད་པའི། །རྟེན་འབྱུང་འགགས་མེད་ཆུ་ཟླའི་སྣང་བ་བཞིན། །སྣ་ཚོགས་མཆོད་པའི་སྤྲིན་ཚོགས་པ་མཐའ་ཡས། །མཁའ་ལཾམ་དབང་བོའི་གཞུ་ལྟར་རབ་བཀྲ་བའི། །སྤྲུལ་བའི་རྒྱལ་ཆེན་མྱུར་མགྱོགས་ཤུགས་
ལྡན་རྩལ། །འཁོར་དང་བཅས་པ་དགྱེས་པ་བསྐྱེད་ནུས་པའི། །ཕུལ་བྱུང་ཡིད་ཚིམ་འདོད་འབྱུང་མཐུན་པའི་རྫས། །ཡིད་འོང་དྭངས་བསིལ་མཆོད་ཡོན་མཚོ་ལྟར་འཁྱིལ། །གངྒཱའི་ཀླུང་ལྟར་འབབ་པའི་ཞབས་བསིལ་
རྒྱུན། །སྣ་ཚོགས་མདངས་འཛིན་མེ་ཏོག་འཇའ་ལྟར་བཀྲ། །དྲི་ཞིམ་སྤོས་ཀྱི་དུད་པའི་སྤྲིན་ཕུང་འཁྲིགས། །ཉི་ཟླའི་འོད་ལྟར་འཚེར་བའི་སྣང་གསལ་འཕྲེང་། །ཡིད་འཕྲོག་གམེའི་དྲི་བསུང་སྟོང་ཁམས་ཁྱབ། །ལྷུན་པོའི་
གཏོས་ལས་བརྒལ་བའི་ཞལ་ཟས་སྤུངས། །གདངས་སྙན་རྔམས་བརྗིད་རོལ་མོའི་བྱེ་བྲག་ཚོགས། །འཕགས་ལམ་བརྒྱད་ལྡན་མཆོད་པའི་སྤྲིན་ཚོགས་ཀྱི། །སྤྲུལ་བའི་རྒྱལ་ཆེན་མྱུར་མགྱོག་ཤུགས་ལྡན་རྩལ། །རྡོ་རྗེ་
326



བཅུ་བཞི་
༄༅། ། བདུད་འཇོམས་སྤྲུལ་འཁོར་བཅས་རྣམས་ཀྱི། །ཐུགས་དམ་གཉན་པོ་དབྱིངས་སུ་བསྐངས་གྱུར་ཅིག །ཁྲག་ཆེན་ཨགྷཾ་ཝུ་འཕྲེང་རྣམ་པར་འཁྲིགས། །དྲི་ཆུའི་ཞབས་བསིལ་རྦ་རླབས་མཁའ་ལ་འཕྱོ། །དབང་
ལྔའི་མེ་ཏོག་རི་དབང་ལྷུན་ལྟར་སྤུངས། །ཚིལ་ཆེན་དྲི་གསུར་བདུག་སྤོས་སྤྲིན་ལྟར་འཐིབ། །ཞུན་ཆེན་སྒྲོན་མེས་ཉི་འོད་ཟིལ་གྱིས་གནོན། །མཁྲིས་ཆེན་དྲི་ཆབ་གསེར་ཞུན་མཚོ་ལྟར་འཁྱིལ། །ཤ་རུས་ཞལ་ཟས་གངས་
བྲག་ལྷུན་པོར་འགྲན། །རྔ་ཆེན་ཐོད་རྔ་རྐང་གླིང་འབྲུག་ལྟར་ལྡིར། །རྔམས་བརྗིད་རོལ་མོའི་བྱེ་བྲག་དུ་མ་ཡིས། །སྤྲུལ་བའི་རྒྱལ་ཆེན་མྱུར་མགྱོག་ཤུགས་ལྡན་རྩལ། །རྡོ་རྗེ་བདུད་འཇོམས་སྤྲུལ་འཁོར་བཅས་རྣམས་ཀྱི།
ཐུགས་དམ་གཉན་པོ་དབྱིངས་སུ་བསྐང་གྱུར་ཅིག །དགེ་མཚན་བྱེ་བའི་དཔལ་སྟེར་རྫས་མཆོག་བརྒྱད། །འདོད་དགུའི་རེ་སྐོང་བཀྲ་ཤིས་རྟགས་མཆོག་བརྒྱད། །གང་འདོད་དོན་ཀུན་འགྲུབ་པའི་རྒྱལ་སྲིད་བདུན།
དབང་ཡུལ་དགའ་བདེའི་ཚིམ་བྱེད་འདོད་ཡོན་ལྔ། །སྒེག་བཞད་གླུ་གར་ངོམས་པའི་ལྷ་མོའི་ཚོགས། །སྟོང་གསུམ་སྣོད་བཅུད་འབྱོར་བ་གཏམས་པའི་དར། །དགྲ་འཇོམས་རྣོ་ངར་འབར་བའི་མཚོན་ཆའི་ཚོགས་
་ གཡུལ་ལས་རྒྱལ་བྱེད་སྲ་བརྟན་གོ་ཁྲབ་རིགས། །སྣ་ཚོགས་མཆོད་པའི་སྤྲིན་གྱིས་མཁའ་བཀང་ནས། །སྤྲུལ་བའི་རྒྱལ་ཆེན་མྱུར་མགྱོགས་ཤུགས་ལྡན་རྩལ། །རྡོ་རྗེ་བདུད་འཇོམས་སྤྲུལ་འཁོར་བཅས་རྣམས་ཀྱི།
327



རོལ་བའི་རྡོ་རྗེའི་གསུང་འབུམ།
ཐུགས་དམ་གཉན་པོ་དབྱིངས་སུ་བསྐང་གྱུར་ཅིག །རྡོ་རྗེའི་འདབ་གཤོག་གནམ་ལྕགས་མཆུ་སྡེར་གྱིས། །དགྲ་སྙིང་འབྱིན་བྱེད་རབ་འཇིགས་མཁའ་ལྡིང་ཚོགས། །འཇིགས་རུང་གཏུམ་རྔམས་རྣོ་ངར་མཆེ་ལྡན་པའི། །
སྟག་གཟིག་དོམ་དྲེད་འཕར་སྤྱང་གཅན་གཟན་རིགས། །སྤུ་སྡུག་བཀྲ་བཟང་མྱུར་མགྱོག་བང་རྩལ་ཅན། །སྤྲ་སྤྲེའུ་ཝ་སྦེ་གསའ་སྲམ་གཟན་འཚོལ་མཁན། །གློག་ལྟར་མྱུར་མགྱོགས་སྒྱུ་རྩལ་རབ་ངོམ་པའི། །ཤ་རྐྱང་
གཙོས་འབྲོང་རྣ་བ་དགོ་བ་སོགས། །འདབ་ཆགས་གཅན་གཟན་རི་སྐྱེས་སྣ་ཚོགས་ཀྱི། །སྤྲུལ་བའི་རྒྱལ་ཆེན་མྱུར་མགྱོགས་ཤུགས་ལྡན་རྩལ། །རྡོ་རྗེ་བདུད་འཇོམས་སྤྲུལ་འཁོར་བཅས་རྣམས་ཀྱི། །ཐུགས་དམ་གཉན་
པོ་དབྱིངས་སུ་བསྐང་གྱུར་ཅིག །ཐེག་ཆེན་སྟོབས་ལྡན་གླང་ཆེན་རྟ་མཆོག་དཔལ། །རྔ་མོང་མཛོ་དྲེལ་མ་ཧེ་འདོད་འཇོའི་བ། །ཞོལ་ཆེན་གཡག་དང་མགྱོགས་འགྲོ་ཝ་སྤྱང་ལུག །བ་ལང་བོང་བུ་འབྲི་ཞོལ་ཡོང་དྭགས་
ཎྞཾ རིགས། །ཤ་རྒྱུས་སྤུ་སྡུག་གཟུགས་འགྲོའི་སྣ་ཚོགས་པ། །དབང་བོའི་གཞུ་ལྟར་རྣམ་པར་རབ་བཀྲ་བའི། །འཇམ་མཉེན་དར་གོས་ཅོད་པན་དུ་མས་སྤྲས། །དཔའ་གཏུམ་སེང་ལྟར་འབར་བའི་ནོར་སྐྱོང་སོགས། །མཛེས་
བརྗིད་ཡིད་འོང་སྤྱན་གཟིགས་དུ་མ་ཡིས། །སྤྲུལ་བའི་རྒྱལ་ཆེན་མྱུར་མགྱོགས་ཤུགས་ལྡན་རྩལ། །རྡོ་རྗེ་བདུད་འཇོམས་སྤྲུལ་འཁོར་བཅས་རྣམས་ཀྱི། །ཐུགས་དམ་གཉན་པོ་དབྱིངས་སུ་བསྐང་གྱུར་ཅིག །བཀོད་
328



བཅོ་ལྔ་
༄༅། །ལེགས་རྔམས་བརྗིད་རིན་ཆེན་གཞལ་ཡས་ཁང་། །རྒྱ་ཕིབས་ཡིད་འོང་ནོར་བུའི་ཏོག་གི་མཛེས།།འཕན་གདུགས་ཡོལ་བ་རིན་ཆེན་བླ་བྲེ་འཁྲིགས། །ནམ་མཁའ་ལྗང་བུ་མདའ་འཕང་འཇའ་རིས་བཀྲ།
འདོད་དགུ་ཀུན་འབྱུང་གཏེར་ཆེན་བུམ་པ་བཟང་། །གསེར་དངུལ་དར་ཟབ་འབྲུ་ནོར་བང་བའི་མཛོད། །རིན་ཆེན་དབྱུག་ཐོ་ལྕགས་ཀྱུ་རཀྟའི་འཕྲེང་། །ཐེབ་ཞུ་སག་ལྷམ་ཟབ་བེར་ངུར་སྨྲིག་ཆས། །སྣ་ཚོགས་མཁོ་
དགུའི་མཆོད་སྤྲིན་རྒྱ་མཚོ་འདིས། །སྤྲུལ་བའི་རྒྱལ་ཆེན་མྱུར་མགྱོག་ཤུགས་ལྡན་རྩལ། །རྡོ་རྗེ་བདུད་འཇོམས་སྤྲུལ་འཁོར་བཅས་རྣམས་ཀྱི། །ཐུགས་དམ་གཉན་པོ་དབྱིངས་སུ་བསྐང་གྱུར་ཅིག །འཇའ་ལྟར་རྣམ་བཀྲའི་
རྟེན་བསྐང་མཆོད་པའི་མདོས། །ཚད་ལྡན་སྐུ་འབག་བྲིས་ཐང་བརྗིད་པའི་གསོབ། །དར་སྣའི་བརྒྱན་པའི་མདའ་དར་སྔགས་བྱང་དང་། །ཐུགས་སྲོག་མེ་ལོང་སྲོག་ཡིག་བསྟེན་པའི་རྫས། །རིན་ཆེན་མརྒད་པདྨ་རཱ་
ག་དང་། །ཨིནྡྲ་ནི་ལ་བྱུ་རུ་མུ་ཏིག་སྤུག །མུ་མེན་གཟི་མཆོང་མན་ཤེལ་ས་ལེ་སྦྲམ། །མཐུན་རྫས་མཆོད་པའི་བྱེ་བྲག་ཕ་མཐའ་ཡས། །མ་ཚང་མེད་པའི་བཞེད་དགུ་སྣ་ཚོགས་ཀྱིས། །སྤྲུལ་བའི་རྒྱལ་ཆེན་མྱུར་མགྱོག་
བླ་ ཤུགས་ལྡན་རྩལ། །རྡོ་རྗེ་བདུད་འཇོམས་སྤྲུལ་འཁོར་རྒྱ་མཚོ་བཅས། །ཐུགས་དམ་གཉན་པོ་དབྱིངས་སུ་བསྐང་གྱུར་ཅིག །རོ་བརྒྱའི་བཅུད་ལྡན་ལྷ་མིའི་ཞལ་ཟས་རིགས། །ཞུན་མར་ཤ་ཐུད་གོར་བ་འཁུར་བ་དང་། །ཕྱེ་
329



རོལ་བའི་རྡོ་རྗེའི་གསུང་འབུམ།
མར་འོ་བསྐོར་ཞོ་གསར་གསེར་གཡུའི་སྐྱེམས། །ཇ་ཕུད་ཆང་ཕུད་ཞིམ་མངར་བཏུང་བའི་ཚོགས། །སྟག་གཟིག་རིས་བཀྲ་གཅན་གཟན་པགས་པའི་རིགས། །གླང་ཆེན་གོ་རློན་ཞིང་ཆེན་གཡང་བཞིའི་གོས། །དྲི་ཞིམ་
བསང་དང་གསུར་ཆེན་དུད་སྤྲིན་འཁྲིགས། །ལྷ་ཡི་ལམ་ཡང་ཡོངས་སུ་རབ་གང་བའི། །ཐུགས་དགྱེས་ཐུགས་བཞེད་བསྐང་བའི་མཆོད་ཚོགས་ཀྱིས། །སྤྲུལ་བའི་རྒྱལ་ཆེན་མྱུར་མགྱོག་ཤུགས་ལྡན་རྩལ། །རྡོ་རྗེ་བདུད་
འཇོམས་སྤྲུལ་འཁོར་བཅས་རྣམས་ལ། །ཐུགས་དམ་གཉན་པོ་དབྱིངས་སུ་བསྐང་གྱུར་ཅིག །རྩ་བརྒྱད་སྟོང་ལ་སྦྱར་བའི་ཨ་མྲྀ་ཏ། །ཕྱོགས་གསུམ་དབང་བོའི་གྲངས་ལྡན་རཀྟའི་མཚོ། །རོ་བརྒྱའི་བཅུད་ལྡན་དཔལ་གྱི་
བ་ལིང་ཏ། །ཐབས་ཤེས་རྫས་མཆོག་གཱ་ཎ་ཙཀྲའི་སྤྲིན། །བཅུ་དྲུག་དགའ་སྟེར་མཆོག་གི་མུ་དྲ་འབུམ། །ཞིང་བཅུ་བསྒྲལ་བའི་ཤ་རུས་ཁྲག་ཚིལ་སྙིང་། །བདེ་སྟོང་མཉམ་སྦྱོར་ལྷན་སྐྱེས་དགའ་བདེའི་དཔལ། །མཆོད་
པའི་འཁོར་གསུམ་ལྟ་བའི་རྒྱས་གདབ་པས། །མཉམ་ཉིད་རོ་གཅིག་བླ་མེད་རྟེན་མཆོག་འདིས། །སྤྲུལ་བའི་རྒྱལ་ཆེན་མྱུར་མགྱོག་ཤུགས་ལྡན་རྩལ། །རྡོ་རྗེ་བདུད་འཇོམས་སྤྲུལ་འཁོར་བཅས་རྣམས་ཀྱི། །ཐུགས་དམ་
གཉན་པོ་དབྱིངས་སུ་བསྐོང་གྱུར་ཅིག །དེ་ལྟར་ཐུགས་དམ་བསྐང་བའི་མཆོད་པའི་སྤྲིན། །དགྱེས་པར་བཞེས་ལ་ཐུགས་བཞེད་ལེགས་བསྐང་ནས། །ཉམས་ཆག་ཀུན་བཤགས་འགལ་རྐྱེན་བར་ཆད་སོལ། །མི་འདོད་
330



བཅུ་དྲུག་
ཀ༄༅། ། དགྲ་བགེགས་བྱད་ཕུར་ཅོད་གཏོང་བཟློག །དཔོན་སློབ་འདུས་སྡེ་སྦྱིན་བདག་མི་ནོར་ཀུན། །སྲུང་སྐྱོབས་སྦ་བའི་འཕྲིན་ལས་མི་གཡེལ་བར། །མཐུན་རྐྱེན་ཆོས་སྲིད་འདོད་དོན་མ་ལུས་པ། །འབད་མེད་ལྷུན་
གྱིས་འགྲུབ་པའི་སྡོང་གྲོགས་མཛོད། །བསྐང་བའོ། །༈ བསྐང་བསྡུས་ལ་དགའ་ན། ཧཱུྃ། བདེ་སྟོང་ཏིང་འཛིན་རྣམ་རོལ་བའི། །ཡིད་འོང་ཕྱི་ནང་གསང་བ་ཡི། །མཆོད་སྤྲིན་མཁའ་དབྱིངས་ཀུན་ཁྱབ་འདིས། །མྱུར་
མགྱོགས་ཤུགས་ལྡན་ཐུགས་དམ་བསྐང་། །རྡོ་རྗེ་བདུད་འཇོམས་ཐུགས་དམ་བསྐང་། །རྒྱལ་ཆེན་རྐང་གཅིག་ཐུགས་དམ་བསྐང་། །སྤྲུལ་འཁོར་རྒྱ་མཚོའི་ཐུགས་དམ་བསྐང་། །ཉམས་ཆག་ཀུན་བཤགས་འགལ་རྐྱེན
སོལ། །མཐུན་རྐྱེན་ཆོས་སྲིད་འདོད་པའི་དོན། །གང་བཅོལ་ལས་ཀུན་མྱུར་འགྲུབ་མཛོད། །ཅེས་སོ། ཧཱུྃ། མཐུ་ལྡན་རྡོ་རྗེའི་སྲུང་མ་ནོར་གྱི་བདག །མྱུར་མགྱོགས་ཤུགས་ལྡན་རྡོ་རྗེ་བདུད་འཇོམས་རྩལ། །འཁོར་དང་
བཅས་ལ་བདུད་རྩིའི་གསེར་སྐྱེམས་འབུལ། །དགྱེས་བཞེས་བསམ་དོན་འབད་མེད་ལྷུན་གྲུབ་མཛོད། །ཧཱུྃ། སྲིད་གསུམ་ནོར་གྱི་དབང་ཕྱུག་རྒྱལ་བོ་ཆེ། །དྲེགས་པའི་སྡེ་དཔོན་མྱུར་མགྱོགས་ཤུགས་ལྡན་རྩལ། །འཁོར་
དང་བཅས་ལ་རྒྱ་ཆེན་བསང་མཆོད་འབུལ། །བཞེས་ལ་མཐུན་རྐྱེན་སྡོང་གྲོགས་གཡེལ་མེད་མཛོད། །ཀྱེ། ཁམས་གསུམ་སྲིད་པ་གསུམ་གྱི་དཔལ་གཡང་ཀུན། །འགུགས་མཛད་སྤྲུལ་བའི་རྒྱལ་ཆེན་བདུད་འཇོམས་
331



རོལ་བའི་རྡོ་རྗེའི་གསུང་འབུམ།
རྩལ། །མ་གཡེལ་སྲིད་ཞིའི་ཁམས་ཀྱི་ཕྱ་དང་གཡང་། །དེ་རིང་བཀྲ་ཤིས་གནས་འདིར་གཡང་དུ་ཁུག །ཅེས་པའང་མི་འཇམ་ངོར། རོལ་མིང་བས་སོ། །དགེའོ། །ཀྱེ། སྟོབས་ལྡན་རྒྱལ་ཆེན་མྱུར་མགྱོགས་ཤུགས་ལྡན་
རྩལ། །མ་གཡེལ་རྣལ་འབྱོར་བདག་གི་ཆོས་སྲིད་ཀྱི། །བྱ་བ་གང་རྩམ་ལེགས་པའི་ལམ་དུ་འགྲོ། །ལས་རླུང་སྙན་གྲགས་ཡར་ཟླ་ལྟར་འཕེལ་ནས། །ཉིན་མཚན་དུས་དྲུག་ཁ་འཛིན་སྡོང་གྲོགས་དང་། །ཅི་བསམ་དོན་
ཀུན་འགྲུབ་པའི་འཕྲིན་ལས་མཛོད། །བཟླས་པ་བྱ་བ་ནི། རང་ཡི་དམ་དུ་གསལ་བའི་ཐུགས་ཀ་ནས་འོད་ཟེར་དམར་པོ་ཚ་ཞིང་རྩུབ་པ་དཔག་ཏུ་མེད་པ་འཕྲོས། མདུན་གྱི་རྒྱལ་པོ་འཁོར་བཅས་ཀྱི་ཐུགས་ཀར་ཕོག་པས་
ཐུགས་རྒྱུད་རང་དབང་མེད་པར་བསྐུལ། རྒྱལ་པོ་འཁོར་བཅས་ཀྱི་ཐུགས་སྲོག་ལས་འོད་ཟེར་སེར་པོའི་ཚོགས་དང་ཕོ་ཉ་ལྕགས་ཀྱུ་དང་ཞགས་པ་ཐོགས་པ་གྲངས་མེད་པ་སྤྲོས་པས། ཁམས་གསུམ་སྲིད་པ་གསུམ་གྱི་ཚེ་
བསོད་དཔལ་འབྱོར་ལོངས་སྤྱོད་ཟས་ནོར་གོས་རྒྱན་རྟ་ཕྱུགས་འབྲུ་བཅུད་དཔལ་གཡང་ཐམས་ཅད་དང་། མདོར་ན་མཁོ་དགུའི་དངོས་པོ་བཟང་དགུའི་འབྱོར་བ་དཔག་ཏུ་མེད་པ་རྡོ་ཁབ་ལེན་གྱིས་ལྕགས་བྱེ་དྲང་བ་
ལྟར་རང་དབང་མེད་པར་འུབ་ཀྱིས་བསྡུས་ཏེ། མདུན་གྱི་བུམ་པའི་ནང་གི་རྟེན་རྫས་རྣམས་ལ་རྡོ་ཚན་ལ་ཁ་བ་བབས་པ་ལྟར་སིབ་སིབ་ཐིམ་པས། བཅུད་གཡང་མི་ཟད་ནམ་མཁའ་མཛོད་ཀྱི་རང་བཞིན་ཅན་དུ་བྱིན
332



བཅུ་བདུན་
༄༅། ། གྱིས་བརླབས་ནས། སྒྲུབ་པ་པོ་ལ་འདོད་དགུའི་དངོས་གྲུབ་གངྒཱའི་ཀླུང་རྒྱུན་ལྟར་འཛད་པ་མེད་ཅིང་ཟད་མི་ཤེས་པའི་རང་བཞིན་ཅན་གྱི་དཔལ་ཕུན་སུམ་ཚོགས་པ་འབྱུང་བའི་གཏེར་ཆེན་པོའི་བུམ་པར་གྱུར།
ཅེས་བརྗོད་ཅིང་བསམ་ལ། ཡི་དམ་གྱི་བསྙེན་པ་ཁ་ཤས་བརྗོད་ལ། ཨོཾ་མ་ཧཱ་རཱ་ཛ་ལོ་ཀ་སིདྡྷི་སརྦ་ཝ་ཤཾ་ཀུ་རུ་ཧོ༔ ཞེས་ཅི་མང་བཟླས་ལ། ཨོཾ་ཛམྦྷ་ལ་ཛ་ལེནྡྲ་ཡེ་སྭཱ་ཧཱ་སརྦ་སིདྡྷི་ཝ་ཤཾ་ཀུ་རུ་ཧོ༔ ཞེས་དང་། ཨོཾ་བ་སུ་དྷ་རི་
ནི་སྭཱ་ཧཱ་སརྦ་སིདྡྷི་ཝ་ཤཾ་ཀུ་རུ་ཧོ༔ ཞེས་དང་། རྟེན་འབྲེལ་སྙིང་པོ་སོགས་མང་དུ་བཟླའོ། །མཐར་མཆོད་བསྟོད་བྱ་བ་ནི། ༈ ཧཱུྃ། འདོད་དགུའི་དངོས་གྲུབ་སྩོལ་མཛད་ནོར་གྱི་བདྭག །སྤྲུལ་བའི་རྒྱལ་ཆེན་མྱུར་མགྱོགས་
ཤུགས་ལྡན་རྩལ། །འཁོར་དང་བཅས་ལ་ཕྱི་ནང་གསང་བ་ཡི། །མཆོད་སྤྲིན་རྒྱ་མཚོ་འབུལ་བཞེས་དངོས་གྲུབ་སྩོལ། །མ་ཧཱརཱ་ཛ་ས་པཱ་རི་ཝཱ་ར་ཨགྷཾ་ནས་སརྦ་པཱུཙྪ་ཧོ༔ ཞེས་པའི་བར་གོང་བཞིན་བརྗོད། ཧཱུྃ། གདོད་
ནས་མ་སྐྱེས་རང་བཞིན་ལྷུན་གྱིས་གྲུབ། །གསལ་སྟོང་ཟུང་འཇུག་བརྗོད་བྲལ་གཤིས་ལུགས་ལས། །རང་བྱུང་སྤྲུལ་བའི་རྒྱལ་ཆེན་རབ་བཞེངས་པ། །ངེས་དོན་སོར་རྟོག་ཡེ་ཤེས་ཆེན་པོར་བསྟོད། །ཅེས་སོགས་ཀྱིས་
# མཆོད་ཅིང་བསྟོད་ནས། ༈ གཡང་བསྐུལ་ནི། ཧཱུྃ། སྟོབས་ལྡན་རྒྱལ་ཆེན་རྫུ་འཕྲུལ་ཅན། །མྱུར་མགྱོགས་ཤུགས་ལྡན་སྤྲུལ་འཁོར་བཅས། །བཞེངས་ཤིག་བསྟན་པའི་དོན་དུ་བཞེངས། །བསྐུལ་ལོ་འགྲོ་བའི་དོན་དུ་
333



རོལ་བའི་རྡོ་རྗེའི་གསུང་འབུམ།
བསྐུལ། །ཁས་བླང་དམ་བཅས་མ་བསྙེལ་བར། །དེ་རིང་གཡང་གི་ལས་མཛད་ཕྱིར། །སྐུ་ཡིས་རྣམ་འགྱུར་གར་སྟབས་བསྒྱུར། །གསུང་དབྱངས་ཁུ་ཡེ་གདངས་སྙན་སྒྲོགས། །ཐུགས་ཀྱི་དགོངས་པ་མི་གཡེལ་བར། །
བསྟན་དང་འགྲོ་བའི་དོན་ཆེད་དུ། །སྲིད་ཞིའི་ཁམས་ཀྱི་ལེགས་ཚོགས་ཀུན། །མྱུར་ཏུ་འགུགས་པའི་ལས་མཛོད་ལ། །གཡང་གི་ར་བ་ལེགས་བཀང་ནས། འདོད་དགུའི་དཔལ་ལ་དབང་བར་མཛོད། །ཅེས་བརྗོད་ལ།
གཡང་འབོད་ནི། མདཱའ་དར་ཐོགས་ལ་གདངས་དབྱངས་སྙན་པོས། ཀྱེ། ཕྱ་ཁུ་ཡེ། ཕུན་ཚོགས་དགོས་འདོད་བཀྲ་ཤིས་འབྱུང་བའི་གནས། །དགེ་ལེགས་བྱེ་བའི་ཆར་འབེབས་མཆོག་གསུམ་དང་
། །རྡོ་རྗེའི་རིག་འཛིན་
རིམ་པར་བྱོན་རྣམས་ནི། །བཀའ་ཡི་ཕོ་ཉ་སྤྲུལ་བའི་རྒྱལ་པོ་ཆེ། །མྱུར་མགྱོགས་ཤུགས་ལྡན་རྡོ་རྗེ་བདུད་འཇོམས་རྩལ། །ནོར་ལྷ་གཡང་ལྷ་རྒྱ་མཚོའི་ཚོགས་རྣམས་ཀྱི། །ཐུགས་སྲོག་ནས་འཕྲོས་འོད་ཞགས་དཔག་ཡས་
ཀྱིས། །སྲིད་ཞིའི་ཁམས་རྣམས་ཀུན་ལ་ཡོངས་ཁྱབ་པས། །རྨད་བྱུང་བཀྲ་ཤིས་ལེགས་ཚོགས་མ་ལུས་པ། །དེ་རིང་གཡང་དུ་
ཡང་དུ་འགུགས་པའི་ལས་མཛོད་ཅིག །སྟེང་ཕྱོགས་ལྷ་ཡི་འཆི་མེད་བདུད་རྩིའི་གཡང་། །འོག་
ཕྱོགས་ཀླུ་ཡི་ལོངས་སྤྱོད་ནོར་གྱི་གཡང་། །བར་གྱི་མི་བདག་མངའ་ཐང་དཔལ་འབྱོར་གཡང་། །བཀོད་ལེགས་ཡིད་འོང་ཉམས་དགའ་གནས་ཀྱི་གཡང་། །སྣ་ཚོགས་མདངས་བཀྲ་འཇམ་མཉེན་མལ་ཆའི་གཡང་།
334



༄༅། ། སྲབ་འཇམ་ཡང་མཛེས་བཀྲག་ལྡན་གོས་ཀྱི་གཡང་། །ཡིད་འཕྲོག་གཟི་འབར་རིན་ཆེན་རྒྱན་གྱི་གཡང་
། །གཟུགས་མཛེས་ལང་ཚོ་རྒུད་མེད་གཟི་བརྗིད་གཡང་། །ངག་སྙན་ཚིག་གསལ་བདེན་པར་སྨྲ་བའི་
གཡང་། །བསམ་བཟང་ལེགས་ཉེས་དྲང་ཤན་ཕྱེ་བའི་གཡང་། །ཚེ་བསོད་ལོངས་སྤྱོད་གྲགས་སྙན་ལྡན་པའི་གཡང་། །ཕ་རོལ་ཆེམས་ལ་འབེབས་པའི་གཏམ་མཁས་གཡང་། །གང་ལའང་བག་མི་ཚ་བའི་དཔའ་རྩལ་
2 གཡང་། །ནད་གདོན་འཇོམས་བྱེད་སྲོག་འཚོ་སྨན་གྱི་གཡང་། །ཕས་རྒོལ་དགྲ་འཇོམས་རྣོ་ངར་མཚོན་ཆའི་གཡང་། །སྲོག་སྐྱོབ་སྲ་བརྟན་རྡོ་རྗེའི་གོ་ཁྲབ་གཡང་། །རྟ་དྲེལ་མཛོ་གཡག་ཐེག་མཆོག་ཞོན་ཁལ་གཡང་། །འོ་
མའི་རྒྱུན་འབབ་འབྲི་ལུག་བ་མཛོའི་གཡང་། །ཤ་རྒྱས་སྤུ་སྡུག་སྣ་ཚོགས་ཕྱུགས་ཀྱི་གཡང་། །ཞིམ་མངར་བཅུད་ལྡན་ཕུན་ཚོགས་བཟའ་བཏུང་གཡང་། །དར་ཟབ་འབྲུ་ནོར་ལོངས་སྤྱོད་བང་མཛོད་གཡང་། །བློ་གསལ་
ཚེ་བསོད་ལྡན་པ་རིགས་བརྒྱུད་གཡང་
། །ཅི་བཅོལ་ལས་ཀུན་སྒྲུབ་པ་བྲན་གྱི་གཡང་། །ཀུན་ལ་དབང་བསྒྱུར་མངའ་ཐང་དཔལ་གྱི་གཡང་། །གང་བརྩམ་ལས་ལམ་མྱུར་ཏུ་འགྲུབ་པའི་གཡང་། །མཆོད་སྦྱིན་ལས་ལ་
གཏོང་ཕོད་ཆེ་བའི་གཡང་། །མཁས་བཙུན་ཡོན་ཏན་ལྡན་པ་འདུས་སྡེའི་གཡང་། །ལོག་འཚོ་བྲལ་བ་འཚོགས་ཆས་ཡོ་བྱད་གཡང་། །བྱིན་རླབས་གཟི་འོད་འབར་བ་རྟེན་གྱི་གཡང་། །ཡིད་འཕྲོག་ངོ་མཚར་རྨད་བྱུང་
335



རོལ་བའི་རྡོ་རྗེའི་གསུང་འབུམ།
མཆོད་རྫས་གཡང་། །གདངས་དབྱངས་སྙན་འཇེབས་རྔམས་བརྗིད་རོལ་མོའི་གཡང་། །རང་རྒྱུད་སྦྱོང་བྱེད་ཐོས་བསམ་སྒོམ་པའི་གཡང་། །ཐུབ་བསྟན་གསལ་བྱེད་འཆད་རྩོད་རྩོམ་པའི་གཡང་། །ཐུགས་རྗེ་བྱིན་རླབས་
ཁྱད་འཕགས་བླ་མའི་གཡང་། །མོས་གུས་དག་སྣང་འགྱུར་མེད་སློབ་མའི་གཡང་། །བྱིན་རླབས་བརྒྱུད་ལྡན་མདོ་སྔགས་ཆོས་ཀྱི་གཡང་། །ཚེ་གཅིག་གྲོལ་ཐོབ་གསང་ཆེན་མྱུར་ལམ་གཡང་། །དོན་གཉིས་ལྷུན་གྱིས་གྲུབ་
པ་འབྲས་བུའི་གཡང་། །མདོར་ན་སྲིད་ཞིའི་ཁམས་ཀྱི་ཕྱ་དང་གཡང་། །ལེགས་པའི་ཚོགས་རྣམས་ཇི་སྙེད་མཆིས་པ་ཀུན། །མ་ལུས་རང་དབང་མེད་པར་ཚུར་བསྡུས་ལ། །དེ་རིང་བཀྲ་ཤིས་གནས་འདིར་གཡང་དུ་
ལོངས། །ཁུག་ཅིག་ཕྱ་གཡང་ཆར་སྤྲིན་འཁྲིགས་བཞིན་ཁུག །བྱོན་ཅིག་ཕྱ་གཡང་ན་བུན་འཐིབ་བཞིན་བྱོན། །འདུས་ཤིག་ཕྱ་གཡང་ཉི་ཟེར་རྡུལ་བཞིན་འདུས། །ཕོབ་ཅིག་ཕྱ་གཡང་ཁ་ཆར་བཞིན་དུ་ཕོབ། །ཕུན་ཚོགས་
བཀྲ་ཤིས་དགེ་མཚན་བྱེ་བའི་དཔལ། །གཡང་གི་རྟེན་རྫས་རྣམས་ལ་སིབ་ཀྱིས་བསྟིམ། །ཕྱ་དང་གཡང་གི་ར་བ་ལེགས་གང་ནས། །ཕྱ་གཡང་ཆུ་གཏེར་བཞིན་དུ་གཏིང་མཐའ་ཟབ། །ཕྱ་གཡང་རི་རབ་ལྟ་བུར་བརྟན་
བརྗིད་ཆེ། །ཕྱ་གཡང་ནོར་འཛིན་བཞིན་དུ་རྒྱ་ཁྱོན་ཡངས། །ཕྱ་གཡང་སྐར་ཚོགས་ལྟ་བུར་གྲངས་མཐའ་ཡས། །ཕྱ་གཡང་ཆར་སྤྲིན་བཞིན་དུ་ཀུན་ནས་འཁྲིགས། །ཕྱ་གཡང་འཇའ་ཚོན་བཞིན་དུ་གཟི་མདངས་བཀྲ།
336
ལྕེ་



བཅུ་དགུ་
ཀ༄༅། ། །ཕྱ་གཡང་ཉི་ཟླ་བཞིན་དུ་བཀྲག་འོད་འཚེར། །ཕྱ་གཡང་རྒྱུ་མཚོ་བཞིན་དུ་ཡོངས་འཁྱིལ་བའི། །གཡང་སྒོ་མ་རལ་གཡང་སྒོ་བརྟན་པར་མཛོད། །དེང་ནས་ཚེ་རབས་གཏན་བདེ་ཐོབ་པའི་བར། །ཕོངས་ཤིང་
རྒུད་པ་མ་ལུས་ཡོངས་བསལ་ནས། །གཡང་གི་དངོས་གྲུབ་ནམ་མཁའི་མཛོད་བཞིན་དུ། །འཛད་མེད་འདོད་དགུའི་གཏེར་ལ་སྤྱོད་པར་མཛོད། །རྣལ་འབྱོར་དཔོན་སློབ་རྒྱུ་སྦྱོར་སྦྱིན་བདག་དང་། །འགྲོ་ཀུན་ཆོས་སྲིད་
དབུལ་བ་ཡོངས་སེལ་ནས། །ཡིད་བཞིན་ནོར་དང་དཔག་བསམ་ལྗོན་པ་ལྟར། འབད་མེད་ལྷུན་གྱིས་འགྲུབ་པའི་བཀྲ་ཤིས་སྩོལ། །ཅེས་དང་།
༄༅། །རྡོ་རྗེ་བདུད་འཇོམས་རྩལ་གྱི་གཡང་འབོད་ཕུན་ཚོགས་བཀྲ་ཤིས་གཡས་འཁྱིལ་བཞུགས། ན་མོ་གུ་རུ་པདྨ་ཀ་ར་ཡེ། གཡང་འབོད་ནི། ཕྱ་ཁུ་ཡེ། ཧཱུྃ། ཆོས་སྐུ་སྐྱེ་མེད་སྤྲོས་མཐའ་བྲལ་བའི་དབྱིངས། །ཞི་བའི་ངང་ལ་
གཡོ་བ་མི་མངའ་ཡང་། །ཐུགས་རྗེའི་ཐབས་ཀྱི་གང་འདུལ་གཟུགས་སྐུར་བཞེངས། །རྒྱལ་བ་རིགས་ལྔའི་རྣམ་པར་ཡོངས་ཤར་བ། །སྙིགས་དུས་རྒྱལ་བསྟན་སྐྱོང་ཞིང་སྤེལ་སླད་དུ། །འཇིག་རྟེན་འདས་དང་མ་འདས་
༈ མཐུ་སྟོབས་ཅན། །མ་ངེས་སྤྲུལ་བ་ཅིར་ཡང་ངོམས་པ་ལས། །མཚོ་སྐྱེས་རྒྱལ་བའི་བཀའ་དམ་ལ་གནས་པའི། །ཐུབ་པའི་བསྟན་སྲུང་རྒྱལ་ཆེན་རིགས་ལྔ་དང་། །ཁྱད་པར་སྤྲུལ་བའི་རྒྱལ་པོའི་ཐུགས་སྲོག་ལས། །འོད་
337



རོལ་བའི་རྡོ་རྗེའི་གསུང་འབུམ།
ཟེར་ལྕགས་ཀྱུ་ཞགས་པ་ལྟ་བུའི་ཚོགས། །ཕྱོགས་མཚམས་སྟེང་འོག་ཀུན་ཏུ་རབ་འཕྲོས་པས། །ཁབ་ལེན་རྡོ་ཡི་ལྕགས་བྱེ་སྡུད་པ་བཞིན། །སྲིད་དང་ཞི་བའི་དཔལ་འབྱོར་ལེགས་པའི་ཚོགས། །བཀྲག་ལྡན་འོད་ལྔའི་
རྣམ་པར་འབས་ཀྱིས་བསྡུས། །མ་ལུས་གནས་འདིར་ཕྱ་དང་གཡང་དུ་ཁུག །སྟེང་ཕྱོགས་ལྷ་ཡི་འཆི་མེད་བདུད་རྩིའི་གཡང་། །འོག་ཕྱོགས་ཀླུ་ཡི་ཡིད་བཞིན་ནོར་གྱི་གཡང་། །བར་གྱི་མི་ཡི་སྲིད་འབྱོར་མངའ་ཐང་
གཡང་
། །མ་ལུས་གནས་འདིར་ཕྱ་དང་གཡང་དུ་ཁུག །རྒྱ་གར་རྒྱལ་པོའི་རྣམ་དཀར་ཆོས་ཀྱི་གཡང་། །རྒྱ་ནག་རྒྱལ་པོའི་ཟབ་ཆེན་གོས་དར་གཡང་། །བོད་ཀྱི་རྒྱལ་པོའི་ཆོས་ཁྲིམས་དམ་པོའི་གཡང་། །མ་ལུས་གནས་
འདིར་ཕྱ་དང་གཡང་དུ་ཁུག །དཔའ་མཛངས་ཚེ་བསོད་ལྡན་པའི་རིགས་བརྒྱུད་གཡང་། །བཀྲག་མདངས་རིན་ཐང་ཅན་གྱི་གོས་རྒྱན་གཡང་། །སྲ་བརྟན་རྣོ་ངར་འབར་བའི་གོ་མཚོན་གཡང་། །མ་ལུས་གནས་འདིར་ཕྱ་
# དང་གཡང་དུ་ཁུག །ཡིད་འོང་སྦྲ་གུར་ལེགས་མཛེས་མལ་ཆའི་གཡང་། །བཀོད་ལེགས་ཆེ་མཐོ་ཉམས་དགའ་གནས་ཀྱི་གཡང་། །ར་བ་པདྨོ་ལྗོན་ཤིང་ཚལ་གྱི་གཡང་
། །མ་ལུས་གནས་འདིར་ཕྱ་དང་གཡང་དུ་ཁུག །
བང་མཛོད་འབྲུ་རིགས་རིན་ཆེན་གཏེར་གྱི་གཡང་། །ཀ་ཅ་ཡོ་བྱད་སྣ་ཚོགས་ནོམ་རྫས་གཡང་། །མཁོ་དགུའི་དངོས་པོ་བཟང་དགུའི་འབྱོར་བའི་གཡང་། །མ་ལུས་གནས་འདིར་ཕྱ་དང་གཡང་དུ་ཁུག །ཤ་རྒྱས་སྤུ་སྡུག་
33g



ཉི་ཤུ་
༄༅། །སྟོབས་ལྡན་ཁལ་ཕྱུགས་གཡང་། །མྱུར་མགྱོགས་འགྲོས་རྩལ་ལྡན་པ་རྟ་དྲེལ་གཡང་། །བཅུད་མངར་འོ་མའི་དཔལ་སྟེར་བཞོན་གྱི་གཡང་། །མ་ལུས་གནས་འདིར་ཕྱ་དང་གཡང་དུ་ཁུག །གཞུང་བཟང་མཁས་
བཙུན་ཡིད་མཐུན་གྲོགས་ཀྱི་གཡང་། །གང་འདོད་ལས་ཀུན་སྒྲུབ་པའི་བྲན་གྱི་གཡང་། །ལོངས་སྤྱོད་སྲུང་ལ་དཔའ་གཏུམ་ནོར་སྐྱོང་གཡང་། །མ་ལུས་གནས་འདིར་ཕྱ་དང་གཡང་དུ་ཁུག །ཐམས་ཅད་བདག་པོའི་
མཛེས་སྡུག་གཟི་བརྗིད་གཡང་། །གདེངས་ཅན་དབང་པོའི་དབྱིག་ནོར་ལོངས་སྤྱོད་གཡང་། །འཁོར་ལོས་སྒྱུར་བའི་འཁོར་འབངས་དཔུང་གྲོགས་གཡང་། །མ་ལུས་གནས་འདིར་ཕྱ་དང་གཡང་དུ་ཁུག །དགེ་མཚན་བྱེ་
བའི་དཔལ་སྟེར་རྗེས་བརྒྱད་གཡང་། །ཕུན་ཚོགས་བཀྲ་ཤིས་འབྱུང་གནས་རྟགས་བརྒྱད་གཡང་། །གང་བརྩམ་དོན་འགྲུབ་རྒྱལ་སྲིད་སྣ་བདུན་གཡང་། །མ་ལུས་གནས་འདིར་ཕྱུ་དང་གཡང་དུ་ཁུག །འདོད་དགུའི་
དཔལ་འབྱུང་བུམ་པ་བཟང་པོའི་གཡང་། །ཡིད་བཞིན་རེ་སྐོང་དཔག་བསམ་ལྗོན་པའི་གཡང་། །རྒྱ་ཆེར་འདོད་པ་འཇོ་བའི་བ་ཡི་གཡང་། །མ་ལུས་གནས་འདིར་ཕྱ་དང་གཡང་དུ་ཁུག །དབྱངས་ཅན་ངག་གི་དཔལ་མོའི་
# ཤེས་རབ་གཡང་། །རྗེ་བཙུན་ཨཱརྱ་ཏཱ་རའི་འཕྲིན་ལས་གཡང་། །འཕགས་མ་རིག་བྱེད་ལྷ་མོའི་དབང་སྡུད་གཡང་། །མ་ལུས་གནས་འདིར་ཕྱ་དང་གཡང་དུ་ཁུག །སོ་སོ་འབྲང་མའི་རིགས་རྒྱུད་འཕེལ་བའི་གཡང་། །
339



A
རོལ་བའི་རྡོ་རྗེའི་གསུང་འབུམ།
འོད་ཟེར་ཅན་མའི་དགྲ་དཔུང་འཇོམས་པའི་གཡང་
། །རྒྱལ་མཚན་རྩེ་མོའི་ཕྱོགས་ལས་རྒྱལ་བའི་གཡང་། །མ་ལུས་གནས་འདིར་ཕྱ་དང་གཡང་དུ་ཁུག །བཅོམ་ལྡན་འཆི་མེདཱ་མགོན་པོའི་ཚེ་ཡི་གཡང་། །གསང་བདག་
ཕྱག་ན་རྡོ་རྗེའི་མཐུ་སྟོབས་གཡང་། །རྣམ་མང་ཐོས་པའི་སྲས་ཀྱི་དཔལ་འབྱོར་གཡང་། །མ་ལུས་གནས་འདིར་ཕྱ་དང་གཡང་དུ་ཁུག །བཙུན་པ་རྣམས་ཀྱི་སྡོམ་གསུམ་བཅས་ཁྲིམས་གཡང་། །མཁས་པ་རྣམས་ཀྱི་འཆད་
རྩོད་རྩོམ་སྙན་གཡང་། །གྲུབ་དབང་རྣམས་ཀྱི་བདེ་སྟོང་ཉམས་རྟོགས་གཡང་། །མ་ལུས་གནས་འདིར་ཕྱ་དང་གཡང་དུ་ཁུག །ཉན་རང་རྣམས་ཀྱི་ཞི་དུལ་རྫུ་འཕྲུལ་གཡང་། །བྱང་སེམས་རྣམས་ཀྱི་བྱམས་བརྩེ་མཛད་
འཕྲིན་གཡང་། །རྒྱལ་བ་རྣམས་ཀྱི་སྐུ་གསུམ་ལྷུན་གྲུབ་གཡང་། །མ་ལུས་གནས་འདིར་ཕྱ་དང་གཡང་དུ་ཁུག །རྩ་བརྒྱུད་བླ་མའི་ཐུགས་རྗེ་བྱིན་རླབས་གཡང་། །ཡི་དམ་རྒྱ་མཚོའི་མཆོག་ཐུན་དངོས་གྲུབ་གཡང་། །ཆོས་
སྐྱོང་རྣམས་ཀྱི་མངོན་སྤྱོད་མཐུ་ཡི་གཡང་། །མ་ལུས་གནས་འདིར་ཕྱུ་དང་གཡང་དུ་ཁུག །མདོར་ན་འཁོར་འདས་སྣོད་བཅུད་ལེགས་པའི་ཚོགས། །དཔལ་གཡང་དྭངས་མའི་བཅུད་རྣམས་མ་ལུས་པ། །ལྷོ་སྤྲིན་བཞིན་དུ་
སྟེང་འོག་ཕྱོགས་མཚམས་ནས། །རིངས་པར་ངང་གིས་གནས་འདིའི་སྣོད་བཅུད་ལ། །འདུས་འདུས་སྲིད་ཞིའི་གཡང་རྣམས་མ་ལུས་འདུས། །བསྟིམ་བསྙེམ་གཡང་རྫས་རྣམས་ལ་དབྱེར་མེད་བསྟིམ། །འཁྱིལ་འཁྱིལ་
340



ཉེར་གཅིག་
༄༅། །བཀྲ་ཤིས་རྒྱ་མཚོའི་ཕྲུ་གཡང་འཁྱིལ། །མཛེས་མཛེས་དུས་རྣམས་ཀུན་ཏུ་དགེ་ཞིང་མཛེས། །མཆོག་གསུམ་རྒྱ་མཚོའི་བྱིན་རླབས་བདེན་མཐུ་ཡིས། །བདེ་སྐྱིད་རྒྱ་མཚོས་གནས་འདིར་ཡོངས་གང་ཞིང་།
དགེ་ལེགས་རྒྱ་མཚོའི་དཔལ་གྱིས་ཀུན་ནས་འཚོ། །བཀྲ་ཤིས་རྒྱ་མཚོས་རྟག་ཏུ་ཁྱབ་གྱུར་ཅིག །ཐམས་ཅད་ནམ་མཁའི་མཛོད་བཞིན་དུ། །ལོངས་སྤྱོད་ཆད་པ་མེད་པར་ཤོག །རྩོད་པ་མེད་ཅིང་འཚེ་མེད་པར། །རང་
དབང་དུ་ནི་སྤྱོད་པར་ཤོག །འབད་དང་རྩོལ་བ་མི་དགོས་པར། །ཡིད་བཞིན་ནོར་བུ་དཔག་བསམ་ཤིང་། །སེམས་ཅན་རེ་བ་སྐོང་མཛད་པ། །བསམ་འགྲུབ་པའི་བཀྲ་ཤིས་ཤོག །༧ ཅེས་སྤྲུལ་བའི་རྒྱལ་པོའི་གཡང་འབོད་ཕུན་
ཚོགས་བཀྲ་ཤིས་གཡས་འཁྱིལ་ཞེས་བྱ་བ་འདི་ཡང་། རྨེའུ་སྐོར་འགོ་བ་ཚང་གི་ལྷ་མདུན་པ་དགེ་སློང་རྣམ་དཔྱོད་ཡངས་པ་སྟོན་པའི་མཚན་ཅན་ནས་དྲི་བྲལ་སྲིད་དུ་རིང་བུའི་ལྷ་རྫས་རིན་སྒོར་གྱི་སྐྱེས་དང་བཅས་ཏེ་བསྐུལ་བཞེད་མ་ལྡོག་ཙམ་དུ། སྙོམ་ལས་པ་
ངག་དབང་བསྟན་པ་དར་རྒྱས་སམ་མིང་གཞན་འཇིགས་མེད་རོལ་བའི་རྡོ་རྗེ་སོགས་དུ་མར་འབོད་པ་དེས་གང་དྲན་ཆལ་ཆོལ་ཉིད་དུ་དབེན་གནས་མཁའ་སྤྱོད་གླིང་ནས་མྱུར་བར་སུག་ལས་འགྱིས་པའོ། །དགེའོ། ། ༈ ཧཱུྃ། མྱུར་མགྱོགས་བཀའ་ཡི་ཕོ་ཉ
| རྫུ་འཕྲུལ་ཅན། །སྲིད་གསུམ་ལོངས་སྤྱོད་ནོར་ལ་དབང་བསྒྱུར་མཁན། །འདོད་དགུའི་དངོས་གྲུབ་སྩོལ་མཛད་ཡིད་བཞིན་ནོར། །སྤྲུལ་བའི་རྒྱལ་ཆེན་འཁོར་དང་བཅས་ལ་བསྟོད། །ཅེས་དང༌། སླར་ཡང་། ཧཱུྃ་ཡང་ཅིག་
341



རོལ་བའི་རྡོ་རྗེའི་གསུང་འབུམ།
ཁྱེད་ལ་འཕྲིན་ལས་ཞུ་བ་ནི། །སངས་རྒྱས་བསྟན་སྲུང་བླ་མའི་སྐུ་ཚེ་བསྲིངས། །དགེ་འདུན་སྡེ་འཕེལ་བཤད་སྒྲུབ་བྱ་བ་རྒྱས། །ལུང་རྟོགས་བསྟན་པའི་རྒྱལ་མཚན་ཚུགས་པར་མཛོད། །ཡངས་པའི་ཁམས་ཀུན་ནད་མུག་
འཁྲུགས་རྩོད་ཞི། །མི་ནོར་རིགས་རྒྱུད་བསོད་ནམས་ལོངས་སྤྱོད་འཕེལ། །ཚེ་དཔལ་འབྱོར་བ་ལས་རླུང་སྙན་གྲགས་སོགས། །དབྱར་གྱི་དཔལ་མོ་ཇི་བཞིན་འཕེལ་རྒྱས་མཛོད། །བསྟན་དང་འགྲོ་ལ་སྡང་བྱེད་དགྲ་སྡེའི་
རིགས། །བསམ་སྦྱོར་ནག་པོའི་རྩ་ལག་ཇི་སྙེད་ཀུནཱ། །ཆོས་བོན་སྲུང་བའི་སྐྱབས་འོག་གར་གནས་ཀྱང་། །སྐད་ཅིག་ཉིད་ལ་རྡུལ་བཞིན་བརླག་པར་མཛོད། །མདོར་ན་རྣལ་འབྱོར་དཔོན་སློབ་སྦྱིན་བདག་བཅས། །ཆོས་
དང་སྲིད་ཀྱི་བྱ་བ་གང་རྩམ་ཀུན། །ཡིད་ལ་སྨོན་པ་ཇི་བཞིན་འགྲུབ་པ་ལ། །འཕྲིན་ལས་རྣམ་བཞི་གཡེལ་མེད་སྡོང་གྲོགས་མཛོད། །ཅེས་དང་། མངའ་གསོལ་ནི། ཧཱུྃ། གདོད་ནས་ལྷུན་གྲུབ་འགྱུར་མེད་བདེ་ཆེན་ཀློང་། །
# རྟེན་འབྱུང་སྒྱུ་མའི་སྣང་ཆ་ཅིར་ཡང་ངོམས། །མ་རྟོག་འཁྲུལ་ངོར་འཇིགས་རུང་ཆོ་འཕྲུལ་ཅན། །དྲེགས་པའི་སྡེ་དཔོན་ཆེན་པོ་མངའ་གསོལ་ལོ། །ནང་དུ་དགེ་ལེགས་དཔལ་གྱི་བཀྲ་ཤིས་པ། །ཕྱི་རྒྱུད་མཐུ་རྩལ་རྨད་བྱུང་
དགྲ་སྡེ་འཇོམས། །གང་འདོད་ལས་བཞི་སྒྲུབ་ལ་ཐོགས་མེད་དཔལ། །སྟོབས་ལྡན་དྲེགས་པའི་རྒྱལ་པོར་མངའ་གསོལ་ལོ། །རིག་འཛིན་བརྒྱུད་པའི་བཀའ་སྡོད་མཐུ་རྩལ་ཅན། །མདོ་སྔགས་བཤད་སྒྲུབ་བསྟན་པ་སྐྱོང་
342



ཉེར་གཉིས་
༄༅། ། མཛད་བདག །ལྷ་ཡི་དགེ་བསྙེན་རྡོ་རྗེ་བདུད་འཇོམས་རྩལ། །ཆོས་འཁོར་གཉན་པོའི་སྲུང་མར་མངའ་གསོལ་ལོ། །དམ་ལྡན་སྒྲུབ་པ་བོ་རྣམས་བུ་བཞིན་སྐྱོང་། །དམ་ལོག་གདུག་པའི་སྲོག་གི་གཤེད་མ་ཆེ།
རྡོ་རྗེའི་ཐ་ཚིག་ལ་གནས་དམ་ཚིག་ཅན། །རྒྱལ་བའི་བསྟན་སྲུང་ཆེན་པོར་མངའ་གསོལ་ལོ། །ཁམས་གསུམ་སྲིད་གསུམ་ལོངས་སྤྱོད་དཔལ་གཡང་ཀུན། །འགུགས་མཛད་དཀོར་ནོར་སྲུང་བའི་གཉེར་ཁ་པ། །སྒྲུབ་ལ་
འདོད་དགུའི་དངོས་གྲུབ་སྩོལ་མཛད་ལྷ། །ནོར་བདག་རྒྱལ་པོ་ཆེན་པོར་མངའ་གསོལ་ལོ། །བླ་མ་ཡི་དམ་སྲུང་མ་སོ་སོ་རུ །ཀུན་རྫོབ་རྟེན་འབྱུང་ཙམ་དུ་སྣང་ན་ཡང་
། །དོན་དམ་ཡེ་ཤེས་ཆེན་པོའི་ཀློང་ཡངས་སུ། །རོ་
གཅིག་མཉམ་ཉིད་ངོ་བོར་མངའ་གསོལ་ལོ། །མཆོག་དང་དམན་པའི་བསོད་ནམས་ཞིང་ས་རུ། །མཆོད་དང་སྦྱིན་པའི་ས་བོན་ལེགས་བཏབ་ཚེ། །འཇུང་དང་རུ་ངའི་སད་སེར་མི་གཏོང་བར། །དོན་གཉིས་འབྲས་བཟང་
སྨིན་པའི་འཕྲིན་ལས་མཛོད། །ཅེས་དང་། ནོངས་བཤགས་ནི། ཧོ། སྤྲུལ་བའི་རྒྱལ་ཆེན་འཁོར་དང་བཅས་པ་ཡི། །སྤྱན་སྔར་མཆོད་གཏོར་དམན་ཞིང་འབག་པ་སོགས། །ཐུགས་དང་འགལ་བའི་ལས་རྣམས་མ་ལུས་པ།
༥ རང་གནོངས་འགྱོད་པས་བཤགས་སོ་བཟོད་པར་གསོལ། །ཡིག་བརྒྱ་བརྗོད། བརྟན་བཞུགས་ནི། ཧོ་མྱུར་མགྱོགས་སྤྲུལ་བའི་རྒྱལ་ཆེན་དངོས་གྲུབ་ཅན། །འདིར་ནི་རྟེན་མཆོག་རྣམས་དང་དབྱེར་མེད་དུ། །དགྱེས་
343



རོལ་བའི་རྡོ་རྗེའི་གསུང་འབུམ།
བཞིན་བརྟན་པར་བཞུགས་ནས་བདག་ཅག་ལ། །འཛད་མེད་འདོད་དགུའི་དངོས་གྲུབ་ལེགས་པར་སྩོལ། །རླབས་ཆེན་བསོད་ནམས་ཞིང་མཆོག་བསྟན་འགྲོ་ལ། །རྒྱ་ཆེན་མཆོད་སྦྱིན་ལས་ལ་རབ་བརྩོན་ཚེ། །མཐུན་
པའི་དངོས་གྲུབ་འབད་མེད་ལྷུན་གྱིས་གྲུབ། །དོན་གཉིས་དཔལ་ལ་སྤྱོད་པའི་དགའ་སྟོན་སྩོལ། །ཨོཾ་སུ་པྲ་ཏིཥྛ་བཛྲ་ཡེ་སྭཱ་ཧཱ། ཞེས་བརྗོད་ལ་མེ་ཏོག་འཐོར། མཇུག་གི་བྱ་བ་རྣམས་སྤྱི་འགྲོ་ལྟར་གྲུབ་པར་བྱའོ། །སྨྲས་པ།
ཨེ་མ། སྙིགས་མའི་དུས་འདིར་རྒྱལ་བསྟན་སྐྱོང་བ་ལ། །ཆེས་ཆེར་དཔའ་བའི་མཐུ་སྟོབས་རྫུ་འཕྲུལ་ཅན། །སྤྲུལ་བའི་རྒྱལ་ཆེན་མྱུར་མགྱོགས་ཤུགས་ལྡན་གྱི། །གཏེར་སྒྲུབ་འདོད་དགུའི་ཆར་འབེབས་སྤེལ་བ་ཡི།
ལེགས་བྱས་མཐུ་དཔལ་བཟང་པོའི་དགེ་མཚན་གྱིས། །བསྟན་དང་བསྟན་འཛིན་འདུས་སྡེ་སྦྱིན་བདག་བཅས། །ཆོས་མཐུན་ཆ་རྐྱེན་ཕུན་ཚོགས་འདོད་དགུའི་དཔལ། །འཛད་པ་མེད་པའི་གཏེར་ལ་སྤྱོད་པར་ཤོག
༧ ཅེས་སྤྲུལ་བའི་རྒྱལ་ཆེན་མྱུར་མགྱོགས་རྡོ་རྗེ་བདུད་འཇོམས་རྩལ་གྱི་གཏེར་སྒྲུབ་འདོད་དགུའི་ཆར་འབེབས་ཞེས་བྱ་བ་འདི་ནི། སྒྲུབ་སྡེ་ཆེན་པོ་བསམ་གཏན་འཕེལ་རྒྱས་གླིང་གི་འདུས་སྡེ་སྐྱབས་འོག་པ་རྣམས་དང་བཅས་པ་ལ་ཉེར་མཁོའི་ཕྱིར། གྱི་ན་བ་པདྨ་
རིག་འཛིན་རྡོ་རྗེའམ་འཇམ་དཔལ་རོལ་བ་རྩལ་སོགས་དུ་མར་འབོད་ཅིང་ཡོངས་སུ་གྲགས་པ་རོལ་བའི་རྡོ་རྗེ་ཞེས་པའི་དྲེད་པོ་དེས་གང་ཤར་དབེན་གནས་མཁའ་སྤྱོད་བདེ་ཆེན་གླིང་ནས་ཤར་མར་སྤེལ་བའོ། །དགེའོ། །
344



ཀ༄༅། ། སྤྲུལ་བའི་རྒྱལ་པོ་མྱུར་མགྱོགས་རྡོ་རྗེ་བདུད་འཇོམས་རྩལ་གྱི་མཆོད་འཕྲིན་བཞུགས་སོ། །ཧཱུྃ༔ པདྨ་དབང་གི་བཀའ་སྡོད་མཆོག །སྤྲུལ་བའི་རྒྱལ་པོ་ནོར་གྱི་བདག །མྱུར་མགྱོགས་ཤུགས་ལྡན་མཐུ་བོ་ཆེ། །སྲིད་པ་
གསུམ་གྱི་སྲོག་གི་བདག །རྒྱལ་ཆེན་རྐང་གཅིག་རྫུ་འཕྲུལ་ཅན། །སྤྲུལ་འཁོར་རྒྱ་མཚོའི་དཔུང་དང་བཅས། །རིག་འཛིན་བླ་མའི་བཀའི་དམ་བཞིན། །འབོད་པའི་གནས་འདིར་ད་ཚུར་བྱོན། །དགྱེས་ཤིང་བརྟན་པར་
བཞུགས་སུ་གསོལ། །དམ་ལས་མ་འདའ་ཐ་ཚིག་ཅན། །རྣལ་འབྱོར་བདག་གིས་བཅོལ་བའི་ལས། །མ་ཐོགས་མྱུར་ཏུ་འགྲུབ་པར་མཛོད། །ཁྱོད་ཐུགས་འགལ་བའི་ལས་རྣམས་ཀུན། །གནོང་འགྱོད་དྲག་པོས་མཐོལ་
ཞིང་བཤགས། །བདག་གིས་ལྷ་ཁྱོད་གསོལ་ཞིང་མཆོད། །ཁྱོད་ཀྱིས་བདག་དོན་ཡོངས་འགྲུབ་མཛོད། །ཧཱུྃ། ཐུགས་དམ་བསྐང་བའི་མཆོད་པའི་སྤྲིན། །དངོས་སུ་བཤམ་དང་ཡིད་ཀྱིས་སྤྲུལ། །ཏིང་འཛིན་སྔགས་དང་
ཕྱག་རྒྱ་ཡིས། །བྱིན་གྱིས་བརླབས་ཤིང་རྒྱ་ཆེར་སྤེལ། །མཐུན་རྫས་ནམ་མཁའི་མཛོད་བཞིན་དུ། །དཔལ་གྱི་གཏོར་མ་སྨན་རཀ་ཕུད། །འདོད་ལྔའི་དཔལ་འཛིན་བསང་གསུར་སྤྲིན། །ཞིམ་མངར་བཅུད་ལྡན་ཞལ་ཟས་
w རིགས། །ཇ་ཆང་འོ་ཞོ་བཏུང་པའི་ཚོགས། །དར་གོས་སྤྱན་གཟིགས་གོ་མཚོན་སོགས། །དཀོར་ཆ་ཡོ་བྱད་བསམ་མི་ཁྱབ། །ས་དང་བར་སྣང་མཁའ་བཀང་ནས། །རྒྱལ་པོ་ཆེན་པོ་གསོལ་ཞིང་མཆོད། །དཀོར་བདག་ཆེན་
345



རོལ་བའི་རྡོ་རྗེའི་གསུང་འབུམ།
པོ་མཆོད་ཅིང་བརྔན། །སྤྲུལ་འཁོར་རྒྱ་མཚོའི་དཔུང་ཚོགས་བཅས། །གསོལ་ལོ་མཆོད་དོ་དགྱེས་པར་བསྐང་། །བཀྲ་མི་ཤིས་དང་བྱུར་འགོང་ཐུལ། །འགལ་རྐྱེན་ཉེས་ཚོགས་དབྱིངས་སུ་བཟློག །མཐུན་རྐྱེན་ཚེ་ཆོས་
ལོངས་སྤྱོད་སྤེལ། །སྡང་བྱེད་དགྲ་དང་བགེགས་ཚོགས་ཆོམས། །སྲིད་ཞིའི་ཁམས་ཀྱི་ལེགས་ཚོགས་བསྡུས། །ཕྱ་དང་གཡང་རྣམས་ཆར་བཞིན་ཕོབ། །ཟས་ནོར་གོས་རྒྱན་ཡོ་བྱད་རིགས། །སྟོབས་འབྱོར་མངའ་ཐང་
རྒྱས་པར་མཛོད། །མདོར་ན་ཆོས་སྲིད་དཔལ་འབྱོར་འཕེལ། །གྲགས་སྙན་ལས་རླུང་དར་བ་ལ། །གཡེལ་མེད་འཕྲིན་ལས་རྣམ་པ་བཞིས། །བསམ་དོན་མ་ལུས་མྱུར་འགྲུབ་མཛོད། །༧ ཅེས་སྤྲུལ་བའི་རྒྱལ་པོ་མྱུར་མགྱོགས་རྡོ་
རྗེ་བདུད་འཇོམས་རྩལ་གྱི་མཆོད་འཕྲིན་འདི་ཡང་འགའ་ཞིག་ལ་ཉེར་མཁོའི་ཕྱིར། གྱི་ན་བ་པདྨ་རིག་འཛིན་ནམ་རོལ་མིང་བས་སོ། །དགེའོ། །ཧཱུྃ་ཧཱུྃ༔ རིག་འཛིན་རྩ་བརྒྱུད་བླ་མའི་བཀའ་དམ་བཞིན། །སྒྲུབ་མཛད་སྲིད་གསུམ་དབང་བསྒྱུར་
ནོར་གྱི་ལྷ། །དཀོར་བདག་རྒྱལ་ཆེན་མྱུར་མགྱོགས་ཤུགས་ལྡན་རྩལ། །འཁོར་བཅས་མ་གཡེལ་སྤྱན་འདྲེན་འདིར་བྱོན་ལ། །དགྱེས་པའི་གདན་ལ་བརྟན་པར་ལེགས་བཞུགས་ནས། །དམ་ལས་མ་འདའ་གང་བཅོལ་
འཕྲིན་ལས་སྒྲུབས། །ཀོ་ལོང་རུ་ང་གདུག་རྩུབ་མ་མཛད་པར། །ཞི་ཞིང་བྱམས་བརྩེའི་ངང་ཚུལ་འབྲལ་མེད་མཛོད། །བདེ་སྟོང་ཏིང་འཛིན་རོལ་བ་ལས་འབྱུང་བའི། །ཁྱེད་ཐུགས་དགྱེས་བསྐྱེད་ཕྱི་ནང་གསང་བ་ཡི། །
346



ཀ ༄༅། ། རྟེན་རྫས་སྒྲུབ་རྫས་ཐུགས་དམ་བསྐང་བའི་རྫས། །མཐུན་རྫས་མཆོད་པའི་བྱེ་བྲག་ཕ་མཐའ་ཡས། །མ་ཚང་མེད་པ་བཞེད་དགུ་སྣ་ཚོགས་ཀྱིས། །མྱུར་མགྱོགས་ཤུགས་ལྡན་འཁོར་བཅས་ཐུགས་དམ་བསྐང་།
ཐུགས་དམ་བསྐང་ངོ་ཉམས་ཆག་མཐོལ་ཞིང་བཤགས། །བར་ཆད་རྐྱེན་བཟློག་མཐུན་རྐྱེན་འདོད་དགུ་སྒྲུབས། །གློག་ལྟར་མྱུར་མགྱོགས་ཐོག་ལྟར་དྲག་ཤུལ་ཅན། །འབྲུག་ལྟར་གྲགས་ལྡན་སྤྲིན་ལྟར་འཐིབ་པའི་
དཔུང་། །ཆར་ལྟར་འདོད་དགུའི་དངོས་གྲུབ་སྩོལ་བ་ལ། །ཐོགས་མེད་སྟོབས་ལྡན་རྒྱལ་པོ་ཆེན་པོར་བསྟོད། །རྒྱལ་ཆེན་རྐང་གཅིག་རྫུ་འཕྲུལ་མཐུ་དཔལ་ཅན། །སྲིད་ཞིའི་ཁམས་ན་ལེགས་ཚོགས་ཇི་སྙེད་ཀུན། །ཁབ་
༡ ལེན་རྡོ་ཡིས་ལྕགས་བཞིན་རབ་དྲངས་ནས། །ཆོས་སྲིད་དཔལ་འབྱོར་འཕེལ་བའི་སྡོང་གྲོགས་མཛོད། །མྱུར་མགྱོགས་ཤུགས་ལྡན་རྡོ་རྗེ་བདུད་འཇོམས་རྩལ། །མ་གཡེལ་བདག་ལ་སྡང་བྱེད་དགྲ་བགེགས་ཐུལ། །
འགལ་རྐྱེན་བར་དུ་གཅོད་པ་མ་ལུས་པ། །ཐམས་ཅད་རྗེས་ཤུལ་ཙམ་ཡང་མེད་པར་མཛོད། །སྲིད་གསུམ་ནོར་གྱི་དབང་ཕྱུག་རྒྱལ་པོ་ཆེ། །རྫུ་འཕྲུལ་མཐུ་སྟོབས་ནུས་པའི་རྩལ་བསྐྱེད་ལ། །དམ་པའི་ཞབས་བརྟན་དགེ་
* འདུན་སྡེ་འཕེལ་ཞིང་། །བཤད་སྒྲུབ་བསྟན་པ་རྒྱས་པའི་འཕྲིན་ལས་མཛོད། །༧ ཅེས་རྒྱལ་ཆེན་མྱུར་མགྱོགས་རྡོ་རྗེ་བདུད་འཇོམས་རྩལ་གྱི་མཆོད་འཕྲིན་བསྡུས་པ་འདི་ཡང་ཤཱཀྱའི་དགེ་སྦྱོང་ཆོས་འགྲུབ་མིང་གིས་བསྐུལ་བཞེད་ངོར། ཐ་ཤལ་བ་
347



རོལ་བའི་རྡོ་རྗེའི་གསུང་འབུམ།
རོལ་མིང་བས་སོ། །དགེའོ། །ཧཱུྃ༔ རྒྱལ་ཆེན་རྐང་གཅིག་མྱུར་མགྱོགས་ཤུགས་ལྡན་རྩལ། །འཁོར་བཅས་སྤྱན་འདྲེན་མཆོད་པའི་གནས་འདིར་བྱོན། །བདེ་སྟོང་ཡེ་ཤེས་སྒྱུ་མའི་རོལ་གར་ལས། ལེགས་པར་བྱུང་བའི་མཆོད་
པའི་བྱེ་བྲག་ཚོགས། །མ་ཚང་མེད་པ་བཞེད་དགུ་སྣ་ཚོགས་འདིས། །གསོལ་ལོ་མཆོད་དོ་ཐུགས་དམ་དགྱེས་པར་བསྐང་། །ཉམས་ཆག་འགལ་འཁྲུལ་ནོངས་པའི་ཚོགས་ཀུན་བཤགས། །གློ་བུར་མི་འདོད་མཚན་མ་
དབྱིངས་སུ་བཟློག །སྟོབས་ལྡན་རྒྱལ་པོ་རྫུ་འཕྲུལ་ཅན་ལ་བསྟོད། །ནད་གདོན་བྱུར་འགོང་གོད་ཁ་གླེང་རྩོད་སོལ། །ཚེ་ཆོས་བསོད་ནམས་ལོངས་སྤྱོད་དབང་ཐང་སྤེལ། །ལྷ་ཀླུ་མི་བདག་ཆེ་དགུ་དབང་དུ་བསྡུས། །སྲིད་
ཞིའི་ཁམས་ཀྱི་ཕྱ་གཡང་ཆར་ལྟར་ཕོབ། །སྡང་དགྲ་གནོད་བྱེད་གདོན་བགེགས་ཐལ་བར་རློག །ལྷ་ཀླུ་མི་བདག་ཆེ་དགུ་དབང་དུ་བསྡུས། །སྲིད་ཞིའི་ཁམས་ཀྱི་ཕྱ་གཡང་ཆར་ལྟར་ཕོབ། །སྡང་དགྲ་གནོད་བྱེད་གདོན་
བགེགས་ཐལ་བར་རློག །བསྟན་པའི་རྒྱལ་མཚན་ཕྱོགས་རྣམས་ཀུན་ཏུ་ཚུགས། །སྐྱབས་འོག་སྦྱིན་བདག་མ་ལུས་སྲུང་ཞིང་སྐྱོངས། །རྣལ་འབྱོར་དཔོན་སློབ་དགོན་གནས་ལུང་རྟོགས་བསྟན། །ཡར་ངོའི་ཟླ་དང་དབྱར་
གྱི་དཔལ་མོ་བཞིན། །གོང་ནས་གོང་དུ་འཕེལ་བའི་འཕྲིན་ལས་མཛོད། །༧ ཅེས་སྤྲུལ་བའི་རྒྱལ་ཆེན་མྱུར་མགྱོགས་ཤུགས་ལྡན་ནམ་རྡོ་རྗེ་བདུད་འཇོམས་རྩལ་གྱི་མཆོད་འཕྲིན་འདི་ཡང་སྣང་གོའི་ངོར། གྱི་ན་བ་རོལ་མིང་བས་སོ། །དགེའོ། ། ཧཱི༔
348



ཉེར་ལྔ་
» ༄༅། །ཤར་ཕྱོགས་རོང་སྒོའི་བྲག་དམར་གནས་མཆོག་ནས། །སྤྲུལ་བའི་རྒྱལ་ཆེན་རླུང་གཅིག་བདུད་འཇོམས་རྩལ། །མྱུར་མགྱོགས་ཤུགས་ལྡན་འཁོར་ཚོགས་དང་བཅས་པ། །བསང་མགྲོན་མཆོད་པའི་གནས་
འདིར་གློག་ལྟར་བྱོན། །རྒྱ་ཆེན་འདོད་ལྔའི་དཔལ་ལྡན་བསང་མཆོད་འདིས། །མཁའ་དབྱིངས་འཛིན་མའི་ཁྱོན་ཀུན་རབ་བཀང་ནས། །སྤྲུལ་བའི་རྒྱལ་ཆེན་འཁོར་བཅས་དགྱེས་བསྐྱེད་ཕྱིར། །བསང་ངོ་མཆོད་དོ་གང་
བཅོལ་ཐོགས་མེད་མཛོད། །སྟོབས་ལྡན་རྒྱལ་ཆེན་མྱུར་མགྱོགས་ཤུགས་ལྡན་རྩལ། །འཁོར་དང་བཅས་ལ་འདོད་ཡོན་ལྔ་ཡི་སྤྲིན། །ཟག་མེད་བདུད་རྩིའི་གསེར་སྐྱེམས་རྒྱ་མཚོ་འདིས། །གསོལ་ལོ་མཆོད་དོ་གང་བཅོལ་
ལས་ཀུན་མཛོད། །ལྷ་མཆོག་དྲེགས་པའི་དབང་པོ་མཐུ་སྟོབས་ཅན། །ཆོས་དང་སྲིད་ཀྱི་དཔལ་འབྱོར་ལེགས་པའི་ཚོགས། །ཡིད་ལ་བསམ་དགུ་མ་ལུས་འབད་མེད་དུ། །ལྷུན་གྱིས་འགྲུབ་པའི་སྡོང་གྲོགས་གཡེལ་མེད་
མཛོད། །གཞི་ལ་འདུག་པའི་ཁ་འཛིན་རྒྱབ་བརྟེན་དཔལ། །ཕྱིས་སུ་འགྲོ་ཚེ་ལམ་སེལ་དཔུང་གཉེན་དང་། །བྱ་བ་གང་བསྒྲུབ་ལེགས་ཉེས་དཔང་པོ་སོགས། །དུས་ཀུན་མ་གཡེལ་མགོན་སྐྱབས་དམ་པ་མཛོད། །༧ ཅེས་
* སྤྲུལ་བའི་རྒྱལ་ཆེན་མྱུར་མགྱོགས་ཤུགས་ལྡན་ནམ་རྒྱལ་ཆེན་རྐང་གཅིག་ཅན་ལ་གསེར་སྐྱེམས་འབུལ་ཚུལ་འདི་ཡང་སྣང་སྐྱབས་ཀྱི་ངོར། གྱི་ན་བ་རོལ་མིང་བས་སོ། །དགེའོ། །
349



རོལ་བའི་རྡོ་རྗེའི་གསུང་འབུམ།
༄༅། །རྒྱལ་ཆེན་རྐང་གཅིག་པའི་བསྐང་བཤགས་བསྟོད་འཕྲིན་བསྡུས་པ་བཞུགས། ཧཱུྃ། རིག་རྩལ་དབྱིངས་ལས་རོལ་བའི་གར། །རྒྱུད་གསུམ་དྲེགས་པ་ཡོངས་ཀྱི་གཙོ། །སྤྲུལ་བའི་རྒྱལ་པོ་རྫུ་འཕྲུལ་ཅན། །མྱུར་མགྱོགས་
ཤུགས་ལྡན་རྐང་གཅིག་པ། །འཁོར་ཚོགས་དང་བཅས་སྤྱན་འདྲེན་གཤེགས། །དགྱེས་པའི་གདན་ལ་བརྟན་པར་བཞུགས། །དམ་ལས་མ་འདའ་ས་མཱ་ཡ། །གང་བཅོལ་འཕྲིན་ལས་ཐོགས་མེད་སྒྲུབས། ། ཧཱུྃ། ཐུགས་
དམ་བསྐང་བའི་མཆོད་པའི་སྤྲིན། །ཞི་དྲག་ཉེར་སྤྱོད་འདོད་ཡོན་ལྔ། །བཀྲ་ཤིས་རྫས་རྟགས་རྒྱལ་སྲིད་དཔལ། །ལྷ་མིའི་འདོད་རྫས་གོ་མཚོན་སོགས། །སྤྱན་གཟིགས་དཀོར་ཆ་ཡོ་བྱད་རིགས། །སྨན་རཀ་གཏོར་མ་ཛ་
གད་ཕུད། །ཕྱི་ནང་གསང་མཆོད་དམ་པ་ཡིས། །མཁའ་དབྱིངས་ཁྱབ་པར་རབ་བརྒྱན་ཏེ། །སྤྲུལ་བའི་རྒྱལ་པོའི་ཐུགས་དམ་བསྐང་། །མྱུར་མགྱོགས་ཤུགས་ལྡན་ཐུགས་དམ་བསྐང་། །རྡོ་རྗེ་བདུད་འཇོམས་ཐུགས་དམ་
# བསྐང་། །གནོད་སྦྱིན་རྐང་གཅིག་ཐུགས་དམ་བསྐང་། །སྤྲུལ་འཁོར་རྒྱུ་མཚོའི་ཐུགས་དམ་བསྐང་། །ཐུགས་དམ་བསྐང་ལ་ཉམས་ཆག་བཤགས། །འཁོར་སྲུང་རྐྱེན་བཟློག་བསམ་དོན་སྒྲུབས། །བཅོལ་བའི་འཕྲིན་ལས་
འགྲུབ་པར་མཛོད། །ཧཱུྃ། སྟོབས་ལྡན་རྒྱལ་པོ་རྫུ་འཕྲུལ་ཅན། །སྐད་ཅིག་ཙམ་ལ་སྟོང་གསུམ་སྐོར། །ཆོ་འཕྲུལ་མ་ངེས་ཅིར་ཡང་སྟོན། །སྲིད་གསུམ་འགྲོ་བའི་སེམས་རྩ་གཡོ། །སྒྱུ་མའི་ཟློས་གར་སྣ་ཚོགས་བསྒྱུར།
350



༄༅། །སྲིད་ཞིའི་ཁམས་ཀྱི་དཔལ་གཡང་འགུགས། །རྫུ་འཕྲུལ་རྐང་གཅིག་མྱུར་མགྱོགས་ལྡན། །སྤྲུལ་པའི་རྒྱལ་པོ་ཆེན་པོར་བསྟོད། །ཧཱུྃ། ཁྱེད་ལ་འཕྲིན་ལས་བཅོལ་བ་ནི། །སངས་རྒྱུས་བསྟན་པ་གཉན་པོ་སྲུངས།
དཀོན་མཆོག་གསུམ་གྱི་དབུ་འཕང་བསྟོད། །ཁྲིམས་ལྡན་འདུས་པའི་སྡེ་ཆེན་སྤེལ། །བཤད་དང་སྒྲུབ་པའི་རྒྱལ་མཚན་ཚུགས། །འཚོགས་ཆས་ཡོ་བྱད་སྤྲིན་བཞིན་བསྡུས། །བསྟན་པའི་སྦྱིན་བདག་དཔལ་འབྱོར་རྒྱས།
རྒྱུ་སྦྱོར་བསྲུང་བྱའི་སྐྱབས་མཛོད་ལ། །རྣལ་འབྱོར་བདག་གི་དགྲ་བླ་མཛོད། །མི་ནོར་ཟས་གོས་རིགས་རྒྱུད་འཕེལ། །འཁོར་འབངས་མངའ་ཐང་དར་བ་དང་། །སྙན་གྲགས་ལས་རླུང་རབ་རྒྱས་ནས། །བདེ་སྐྱིད་ཉི་མའི་
ཡ འོད་ལྟར་གསལ། །དཔལ་འབྱོར་དབྱར་གྱི་མཚོ་བཞིན་འཁྱིལ། །བར་ཆད་རྐྱེན་ངན་དབྱིངས་སུ་སོལ། །སྡང་བྱེད་དགྲ་དཔུང་ཆེམས་ལ་ཕོབ། །མདོར་ན་རྣལ་འབྱོར་བདག་ཅག་གིས། །ཇི་ལྟར་ཡིད་ལ་བསམ་པའི་དོན། །
འབད་མེད་མྱུར་ཏུ་འགྲུབ་པ་ལ། །གཡེལ་མེད་སྡོང་གྲོགས་དམ་པ་མཛོད། །༧ ཅེས་སྤྲུལ་བའི་རྒྱལ་ཆེན་མྱུར་མགྱོགས་ཤུགས་ལྡན་རྐང་གཅིག་པའི་བསྐང་བཤགས་བསྟོད་འཕྲིན་བསྡུས་པ་འདི་ཡང་མོས་ལྡན་འགའ་ལ་ཕན་ཕྱིར། ཐ་ཤལ་བ་རོལ་
མིང་བས་གང་ཤར་བྲིས་པའོ། །དགེའོ། ། ༈ ཧཱི བདེ་སྟོང་ཡེ་ཤེས་སྒྱུ་མའི་ཆོ་རོལ་ལས། །ལེགས་པར་བྱུང་བའི་མཆོད་པའི་སྤྲིན་ཆེན་གྱིས། །རྒྱལ་ཆེན་མྱུར་མགྱོགས་ཤུགས་ལྡན་ཐུགས་དམ་བསྐང་། །འཁོར་ཚོགས་དམ་ཅན་
351



རོལ་བའི་རྡོ་རྗེའི་གསུང་འབུམ།
རྒྱ་མཚོའི་ཐུགས་དམ་བསྐང་། །ཐུགས་དམ་བསྐང་ངོ་ཉམས་ཆག་ནོངས་ཀུན་བཤགས། །བར་ཆད་རྐྱེན་བཟློག་འདོད་དགུ་ལྷུན་འགྲུབ་མཛོད། །༧ ཅེས་སྤྲུལ་བའི་རྒྱལ་བོ་མྱུར་མགྱོགས་ཤུགས་ལྡན་གྱི་བསྐང་བཤགས་བསྡུས་པ་འདི་
ཡང་། རོལ་མིང་བས་སོ། །དགེའོ། ། ༈ ཧཱུྃ། ལྷུན་གྲུབ་བདེ་བ་ཆེན་པོའི་རྣམ་རོལ་ལས། །ཕུལ་བྱུང་ཕྱི་ནང་གསང་བའི་མཆོད་པའི་སྤྲིན། །མ་ཚང་མེད་པ་བཟང་དགུ་ཕུན་སུམ་ཚོགས། །གང་འདོད་མཁོ་དགུའི་མཐུན་རྫས་
བསམ་མི་ཁྱབ། །ས་དང་བར་སྣང་མཁའ་དབྱིངས་ཀུན་བཀང་ནས། །རྒྱལ་ཆེན་མྱུར་མགྱོགས་ཤུགས་ལྡན་འཁོར་ཚོགས་བཅས། །གསོལ་ལོ་མཆོད་དོ་ཐུགས་དམ་ལེགས་པར་བསྐང་། །ཉམས་ཆག་ནོངས་པའི་ཚོགས་
ཀུན་མཐོལ་ཞིང་བཤགས། །ཕྱི་ནང་གསང་བའི་བར་ཆད་དབྱིངས་སུ་བཟློག །མཐུན་རྐྱེན་ཆོས་སྲིད་འདོད་དོན་ལྷུན་འགྲུབ་མཛོད། །༧ ཅེས་སྤྲུལ་བའི་རྒྱལ་ཆེན་མྱུར་མགྱོགས་ཤུགས་ལྡན་རྩལ་གྱི་བསྐང་བཤགས་བསྡུས་པ་འདི་ཡང་
གཞན་ངོར། གྱི་ན་བ་རོལ་མིང་བས་སོ། །དགེའོ། ། ༈ ཧཱུྃ། གང་ཤར་བདེ་སྟོང་མཆོག་གི་རོལ་བ་ལས། །སྤྲུལ་བའི་རྒྱལ་ཆེན་རྡོ་རྗེ་བདུད་འཇོམས་རྩལ། །མྱུར་མགྱོགས་ཤུགས་ལྡན་འཁོར་ཚོགས་དང་བཅས་པ། །དགྱེས་པ་
སྐྱེད་བྱེད་མཐུན་རྫས་བསྐང་བའི་རྫས། །མ་ཚང་མེད་པ་ཅི་འདོད་ལེགས་འབྱུང་བའི། །མཆོད་སྤྲིན་རྒྱ་མཚོས་མཁའ་དབྱིངས་ཀུན་བཀང་ནས། །རྒྱལ་པོ་ཆེན་པོ་འཁོར་བཅས་ཐུགས་དམ་བསྐང་། །ཉམས་ཆག་ཀུན་
352



ཉེར་བདུན་
༡ ༄༅། །བཤགས་འགལ་རྐྱེན་བར་ཆད་སོལ། །མཐུན་རྐྱེན་འདོད་པའི་དོན་རྣམས་མ་ལུས་པ། །འབད་མེད་ལྷུན་གྱིས་འགྲུབ་པའི་སྡོང་གྲོགས་མཛོད། །༧ ཅེས་མྱུར་མགྱོགས་ཤུགས་ལྡན་རྩལ་གྱི་བསྐང་བཤགས་བསྡུས་པ་འདི་
ཡང་། ཐ་ཤལ་བ་རོལ་མིང་བས་སོ། །དགེའོ། ། ༈ དྷཱི༔ རིག་འཛིན་བླ་མའི་རྡོ་རྗེའི་དམ་མནོས་པའི། །སྤྲུལ་བའི་རྒྱལ་པོ་མྱུར་མགྱོགས་ཤུགས་ལྡན་རྩལ། །རྡོ་རྗེ་བདུད་འཇོམས་འཁོར་བཅས་འདིར་བྱོན་ལ། །མཐུན་རྫས་རྒྱ་
ཆེན་མཆོད་པའི་སྤྲིན་ཚོགས་ཀྱིས། །གསོལ་ལོ་མཆོད་དོ་ཐུགས་འགལ་ནོངས་ཀུན་བཤགས། །འགལ་རྐྱེན་མི་འདོད་མཚན་མ་མཐའ་དག་སོལ། །མཐུན་རྐྱེན་འདོད་དགུའི་དོན་རྣམས་མ་ལུས་པ། །ཡིད་བཞིན་ནོར་
ལྟར་ལྷུན་གྱིས་འགྲུབ་པར་མཛོད། །༧ ཅེས་པའང་འཛམ་གོའི་ངོར། གྱི་ན་བ་རོལ་མིང་བས་སོ། །དགེའོ། ། ༈ ཧཱུྃ། སྤྲུལ་བའི་རྒྱལ་ཆེན་མྱུར་མགྱོགས་ཤུགས་ལྡན་རྩལ། །འཁོར་བཅས་འདིར་བྱོན་མཐུན་རྫས་མཆོད་པའི་སྤྲིན། །
འབུལ་ལོ་དགྱེས་པར་བཞེས་ལ་འགལ་རྐྱེན་སོལ། །མཐུན་རྐྱེན་ཆོས་སྲིད་བསམ་དགུ་ལྷུན་འགྲུབ་མཛོད། །༧ ང་ངོར། རོལ་མིང་བས་སོ། །དགེའོ། ། ༈ ཧཱུྃ་ཧཱི སྟོབས་ལྡན་དྲེགས་པའི་སྡེ་དཔོན་དཀོར་གྱི་
# བདག །རྒྱལ་ཆེན་རྡོ་རྗེ་བདུད་འཇོམས་མཐུ་རྩལ་ཅན། །ཐོགས་མེད་ལས་མཛད་མྱུར་མགྱོགས་ཤུགས་ལྡན་རྩལ། །སྐུ་གསུང་ཐུགས་སྤྲུལ་བཀའ་ཡི་འཁོར་ཚོགས་བཅས། །སྤྱན་འདྲེན་འདིར་བྱོན་རྟེན་ལ་བརྟན་པར་
353
ཅེས་པའང་ཆོས་བཟང་



རོལ་བའི་རྡོ་རྗེའི་གསུང་འབུམ།
བཞུགས། །སྔགས་རྒྱ་ཏིང་འཛིན་མཐུ་དཔལ་ལས་བྱུང་བའི། །མཆོད་གཏོར་སྨན་རཀ་ཇ་ཆང་ཕྱེ་མར་ཕུད། །སྣ་ཚོགས་སྤྱན་ག
གཟིགས་གོ་མཚོན་མཁོ་དགུའི་དཔལ། །མ་ཚང་མེད་པ་མཆོད་པའི་སྤྲིན་ཚོགས་ཀྱིས། །མྱུར་
མགྱོགས་ཤུགས་ལྡན་རྩལ་གྱི་ཐུགས་དམ་བསྐང་། །རྒྱལ་ཆེན་རྡོ་རྗེ་བདུད་འཇོམས་ཐུགས་དམ་བསྐང་། །དཀོར་སྲུང་རྫུ་འཕྲུལ་རྐང་གཅིག་ཐུགས་དམ་བསྐང་། །སྐུ་གསུང་ཐུགས་སྤྲུལ་འཁོར་ཚོགས་ཐུགས་དམ་
བསྐང་། །ཉམས་ཆག་ཀུན་བཤགས་རྐྱེན་ངན་བར་ཆད་བཟློག ། ཆོས་སྲིད་འདོད་པའི་དོན་རྣམས་མ་ལུས་པ། །དབྱར་མཚོ་ལྟ་བུར་འཕེལ་བའི་འཕྲིན་ལས་མཛོད། །བསམ་སྦྱོར་ལོག་པའི་དགྲ་སྡེ་ཐལ་བར་རློག །མི་
ནོར་རིགས་བརྒྱུད་ཚེ་བསོད་དཔལ་འབྱོར་སྤེལ། །བསྟན་དང་བསྟན་འཛིན་བུ་བཞིན་ལེགས་སྐྱོངས་ལ། །རྣམ་དཀར་བྱ་བ་ལྷུན་གྱིས་འགྲུབ་པར་མཛོད། །༧ ཅེས་རྒྱལ་ཆེན་མྱུར་མགྱོགས་ཤུགས་ལྡན་རྩལ་གྱི་མཆོད་འཕྲིན་འདི་ཡང༌།
དད་ལྡན་སློབ་བུ་འགའ་ཡི་བཞེད་ངོར། གྱི་ན་བ་རོལ་མིང་བས་སོ། །དགེའོ། ། ༈ ཧཱུྃ་ཧཱུྃ༔ རང་སྣང་རིན་ཆེན་འཕྲུལ་གྱི་ཕོ་བྲང་ནས། །སྤྲུལ་བའི་རྒྱལ་ཆེན་མྱུར་མགྱོགས་ཤུགས་ལྡན་རྩལ། །འཁོར་བཅས་ཐོགས་མེད་འདིར་བྱོན་
བརྟན་པར་བཞུགས། །དངོས་སུ་བཤམ་དང་ཡིད་ལས་བྱུང་བ་ཡི། །མཆོད་སྤྲིན་མཁའ་དབྱིངས་ཁྱབ་པར་རབ་སྤེལ་ཏེ། །རྒྱལ་པོ་ཆེན་པོ་འཁོར་བཅས་གསོལ་ཞིང་མཆོད། །ཉམས་ཆག་ཀུན་བཤགས་བར་ཆད་རྐྱེན་
354
རྒྱུ



ཉེར་བརྒྱད་
ཀ ༄༅། ། རྣམས་སོལ། །ཆོས་སྲིད་བསམ་དགུའི་དོན་ཀུན་ལྷུན་འགྲུབ་མཛོད། །སྟོབས་ལྡན་རྒྱལ་པོ་ཆེན་པོ་འཁོར་དང་བཅས། །གསོལ་མཆོད་བསྟོད་ནས་བསམ་པའི་དོན་རྣམས་ཀུན། །གང་བཅོལ་ཞི་རྒྱས་དབང་
དྲག་འཕྲིན་ལས་བཞིས། །ཐོགས་མེད་མྱུར་ཏུ་སྒྲུབ་ལ་གཡེལ་མེད་མཛོད། །༧ ཅེས་སྤྲུལ་བའི་རྒྱལ་པོ་མྱུར་མགྱོགས་ཤུགས་ལྡན་གྱི་གསོལ་བསྡུས་འདི་ཡང་གཞན་ངོར། གྱི་ན་བ་རོལ་མིང་བས་སོ། །དགེའོ། ། ༈ ཧཱུྃ། པདྨ་འབྱུང་གནས་
བརྒྱུད་གསུམ་བླ་མའི་བཀའ། །ཇི་བཞིན་སྒྲུབ་མཛད་སྲིད་གསུམ་ནོར་གྱི་བདག །སྤྲུལ་བའི་རྒྱལ་ཆེན་མྱུར་མགྱོགས་ཤུགས་ལྡན་རྩལ། །རྫུ་འཕྲུལ་རྐང་གཅིག་སྟོབས་ལྡན་དྲེགས་པའི་རྗེ། །འཁོར་བཅས་འདིར་བྱོན་
དགྱེས་ཤིང་བརྟན་པར་བཞུགས། །དམ་ལས་མ་འདའ་ལྷ་མི་མཐུན་གྲོགས་སྤེལ། །རུ་ང་གདུག་རྩུབ་སྤོང་ལ་བྱམས་བརྩེས་སྐྱོངས། །གང་བཅོལ་ལས་རྣམས་མ་གཡེལ་འཕྲིན་ལས་སྒྲུབས། །ཧཱུཾ། བདེ་སྟོང་ཟུང་འཇུག་
གདོད་མའི་གཞི་ཀློང་ལས། །སྒྱུ་མའི་རྣམ་རོལ་འདོད་དགུའི་མཆོད་པའི་སྤྲིན། །ཕྱི་ནང་གསང་རྟེན་མ་ཚང་མེད་པ་ཡིས། །ལྷ་ལམ་འཛིན་མའི་ཁྱོན་ཀུན་ཡོངས་ཁྱབ་པས། །རྒྱལ་ཆེན་མྱུར་མགྱོགས་ཤུགས་ལྡན་ཐུགས་
* དམ་བསྐང་། །སྤྲུལ་འཁོར་དམ་ཅན་རྒྱ་མཚོའི་ཐུགས་དམ་བསྐང་། །ཐུགས་དམ་ལེགས་བསྐང་ཉམས་ཆག་ཉེས་ཀུན་བཤགས། །མི་འདོད་ཉེས་པའི་མཚན་མ་ཞི་བར་མཛོད། ། ཧཱུྃ། སྟོབས་ལྡན་བདུད་འཇོམས་མྱུར་
355



ཚེ་
རོལ་བའི་རྡོ་རྗེའི་གསུང་འབུམ།
མགྱོགས་རྐང་གཅིག་པ། །འཇིགས་རུང་ས་ཆེན་གཡོ་བའི་ཆོ་འཕྲུལ་ཅན། །སྲིད་པ་གསུམ་གྱི་ནོར་ལ་དབང་བསྒྱུར་མཁན། །མ་ངེས་སྤྲུལ་བསྒྱུར་གཟུགས་ཀྱིས་སྟོང་གསུམ་ཁྱབ། །སྐྱེ་འགྲོའི་སྲོག་དབུགས་བདག་པོར་
མངའ་དབང་ཐོབ། །རྣལ་འབྱོར་དམ་ལྡན་ཡོངས་ཀྱི་དགྲ་བླ་ཆེ། །དམ་ཉམས་སྡིག་ཅན་བསྟན་དགྲའི་སྲོག་གི་གཤེད། །སྤྲུལ་བའི་རྒྱལ་ཆེན་དངོས་གྲུབ་ཅན་ལ་བསྟོད། །ཧཱུྃ། ཁྱེད་ལ་འདོད་པའི་འཕྲིན་ལས་ཞུ་བ་ནི།
རྒྱལ་བསྟན་རིན་ཆེན་ཕྱོགས་ཀུན་དར་ཞིང་རྒྱས། །བླ་མའི་ཞབས་བརྟན་དགེ་འདུན་སྡེ་ཚོགས་འཕེལ། །བཤད་དང་སྒྲུབ་པའི་རྒྱལ་མཚན་ཚུགས་པར་མཛོད། །ཡངས་པའི་ཁམས་ཀུན་ནཱད་མུག་འཁྲུགས་རྩོད་ཞི། །ཚེ་
རིང་ནད་མེད་དཔལ་འབྱོར་ཕུན་སུམ་ཚོགས། །མི་ཕྱུགས་ནོར་འབྲུ་རབ་རྒྱས་རིགས་བརྒྱུད་དར། །འགྲོ་རྣམས་བདེ་སྐྱིད་དཔལ་ལ་སྤྱོད་པར་མཛོད། །མདོར་ན་རྣལ་འབྱོར་དཔོན་སློབ་སྦྱིན་བདག་བཅས། །ཆོས་དང་
# སྲིད་ཀྱི་བྱ་བ་གང་བརྩམ་པ། །གེགས་མེད་ཡིད་ལ་བསམ་པའི་དོན་མཐའ་དག །འབད་མེད་ལྷུན་གྱིས་འགྲུབ་པའི་སྡོང་གྲོགས་མཛོད། །༧ ཅེས་སྤྲུལ་པའི་རྒྱལ་པོ་མྱུར་མགྱོགས་ཤུགས་ལྡན་གྱི་མཆོད་འཕྲིན་འདི་ཡང་ཀུན་དགའི་
དོན་དུ། གྱི་ན་བ་རོལ་མིང་བས་བྲིས་པའོ། །དགེའོ། ། ༈ ཧཱུྃ་ཛ སྟོབས་ལྡན་སྤྲུལ་པའི་རྒྱལ་པོ་མཐུ་རྩལ་ཅན། །རྫུ་འཕྲུལ་རྐང་གཅིག་མྱུར་མགྱོགས་ཤུགས་ལྡན་རྩལ། །གདུག་པའི་འཁོར་ཚོགས་དང་བཅས་མ་གཡེལ་
356



ཉེར་དགུ་
༄༅། །དགོངས། །སྡང་བྱེད་དགྲ་བོའི་སྟེང་དུ་མྱུར་ཏུ་ཆོས། །རྩ་བརྒྱུད་རིག་འཛིན་བླ་མའི་བཀའ་དམ་བཞིན། །ཇི་ལྟར་ཁས་བླང་དམ་ཚིག་དྲན་མཛོད་ལ། །རྒྱལ་བའི་བསྟན་བཤིག་འགྲོ་ལ་འཚེ་བྱེད་པའི། །སྡིག་
ལྡན་དགྲ་བོའི་སྟེང་དུ་བསྐུལ་ཞིང་རྦད། །སྡང་བའི་དགྲ་ལ་ནད་ཡམས་སྨྱོ་འབོག་ཐོངས། །ཁ་རྗེ་དབང་ཐང་ཚེ་བསོད་ཟད་དུ་ཆུག །བསམ་སྤྱོད་ལས་ལམ་ཐམས་ཅད་ཐུར་དུ་སྐོར། །དམིགས་པའི་དགྲ་བོ་མ་བཏང་མྱུར་
ཏུ་སྒྲོལ། །ཡིད་ལ་བརྣག་པའི་སྡང་དགྲ་གདུག་ཅན་གྱི། །མི་ནོར་ཟས་གསུམ་བསྐལ་བའི་རླུང་གིས་གཏོར། །འཇིགས་རུང་ཆོ་འཕྲུལ་རྟགས་མཚན་སྣ་དགུ་བཅས། །མཐའ་རྩ་སྐྱེ་རྒྱུད་དང་བཅས་བརླག་པར་མཛོད། །
ཅེས་སྤྲུལ་བའི་རྒྱལ་ཆེན་མྱུར་མགྱོགས་ཤུགས་ལྡན་རྩལ་གྱི་བསྐུལ་བ་འདི་ཡང་གཞན་ངོར། ཨོ་རྒྱན་ཆོས་ཉིད་རང་གྲོལ་ལམ་རོལ་མིང་བས་སོ། །༼ཨ༽། རྒྱལ་ཆེན་རྐང་གཅིག་མྱུར་མགྱོགས་ཤུགས་ལྡན་རྩལ། །འཁོར་བཅས་འདིར་
བྱོན་དགྱེས་པའི་གདན་ལ་བཞུགས། །ཏིང་འཛིན་སྔགས་རྒྱས་བྱིན་བརླབས་རབ་སྤེལ་བའི། །མཆོད་སྤྲིན་མཁའ་དབྱིངས་ཁྱབ་པར་རབ་སྤྲུལ་ཏེ། །རྒྱལ་པོ་ཆེན་པོ་འཁོར་བཅས་གསོལ་ཞིང་མཆོད། །བདག་གི་ཆོས་
# | སྲིད་འདོད་དོན་བཅོལ་བ་ཀུན། །གེགས་མེད་ཡིད་ལ་སྨོན་པ་ཇི་བཞིན་དུ། །ལྷུན་གྱིས་འགྲུབ་པའི་སྡོང་གྲོགས་དམ་པ་མཛོད། །༧ ཅེས་པ་འདི་ཡང་ཐོད་སྣང་གི་མོས་པ་བཞིན། གྱི་ན་བ་རོལ་མིང་བས་སོ། །དགེའོ། ། ༈ རིག་འཛིན་
357



རོལ་བའི་རྡོ་རྗེའི་གསུང་འབུམ།
བླ་མའི་བཀའ་ཡི་ཕོ་ཉ་བ། །སྤྲུལ་བའི་རྒྱལ་ཆེན་མྱུར་མགྱོགས་ཤུགས་ལྡན་རྩལ། །འཁོར་དང་བཅས་ལ་རྒྱ་ཆེན་བསང་མཆོད་འབུལ། །བཞེས་ལ་འདོད་དགུའི་དོན་རྣམས་མྱུར་འགྲུབ་མཛོད། །སྟོབས་ལྡན་རྒྱལ་ཆེན་རྡོ་
རྗེ་བདུད་འཇོམས་རྩལ། །འཁོར་དང་བཅས་ལ་བདུད་རྩིའི་གསེར་སྐྱེམས་མཚོ། །འབུལ་ལོ་གསོལ་ལོ་མཆོད་དོ་དགྱེས་པར་རོལ། །གང་བཅོལ་འཕྲིན་ལས་རབ་འབྱམས་ཐོགས་མེད་མཛོད། །༧ ཅེས་པའི་བསང་མཆོད་
དང་གསེར་སྐྱེམས་འབུལ་ཚུལ་འདི་ཡང་ཐོད་སྣང་ངོར་། གྱི་ན་བ་རོལ་མིང་བས་སོ། །དགེའོ། ༈ ཧཱུྃ། སྤྲུལ་བའི་རྒྱལ་ཆེན་མྱུར་མགྱོགས་མཐུ་བོ་ཆེ། །རྡོ་རྗེ་བདུད་འཇོམས་སྤྲུལ་འཁོར་བཅས་རྣམས་ལ། །རབ་འབྱམས་མཆོད་པའི་
སྤྲིན་གྱིས་མཁའ་བཀང་ནས། །འབུལ་ལོ་ཐུགས་དམ་ལེགས་བསྐང་ཉམས་ཆག་བཤགས། །ནད་གདོན་དགྲ་བགེགས་འགལ་རྐྱེན་ཉེར་འཚེ་སོལ། །མཐུན་རྐྱེན་ཆོས་སྲིད་འདོད་དགུའི་དོན་རྣམས་ཀུན། །ཡིད་ལ་སྨོན་
པ་ཇི་བཞིན་འགྲུབ་པ་ལ། །རབ་འབྱམས་འཕྲིན་ལས་སྒྲུབ་ལ་གཡེལ་མེད་མཛོད། །༧ ཅེས་མྱུར་མགྱོགས་ཤུགས་ལྡན་གྱི་བསྐང་བསྡུས་འདི་ཡང་ཀུན་དགའི་ངོར། གྱི་ན་བ་རོལ་མིང་བས་སོ། །དགེའོ། ། ༈ ཧཱུྃ་ཧཱུྃ༔ སྤྲུལ་བའི་རྒྱལ་ཆེན་
མྱུར་མགྱོགས་རྐང་གཅིག་པ། །རྫུ་འཕྲུལ་ཐོགས་མེད་རྡོ་རྗེ་བདུད་འཇོམས་རྩལ། །སྤྲུལ་བ་ཡང་སྤྲུལ་བཀའ་ཉན་འཁོར་ཚོགས་བཅས། །སྤྱན་འདྲེན་མཆོད་པའི་གནས་འདིར་ད་ཚུར་བྱོན། །དངོས་སུ་བཤམས་དང་ཡིད་
358



O
اد
སུམ་ཅུ་
༄༅། །བྱུང་མཆོད་སྤྲིན་གྱིས། །ལྷ་ཡི་ལམ་ཡངས་ཡོངས་སུ་ཁྱབ་པ་ཡིས། །མྱུར་མགྱོགས་ཤུགས་ལྡན་འཁོར་བཅས་ཐུགས་དམ་བསྐང་། །ཉམས་ཆག་ཀུན་བཤགས་འགལ་རྐྱེན་བར་ཆད་སོལ། །ནད་གདོན་དགྲ་
བགེགས་བྱད་ཕུར་སྲི་གེགས་བཟློག །ཆོས་མཐུན་འདོད་དགུའི་དོན་རྣམས་མ་ལུས་པ། །ཡིད་བཞིན་ནོར་ལྟར་ལྷུན་གྱིས་འགྲུབ་པ་ལ། །འཕྲིན་ལས་རྣམ་བཞི་གཡེལ་བ་མེད་པར་མཛོད། ༧ ཅེས་པའང་བློ་བཟང་རྣམ་རྒྱལ་
ངོར། གྱི་ན་བ་རོལ་མིང་བས་སོ། །དགེའོ། ། ༈ ཧཱུྃ་ཧཱི སྟོབས་ལྡན་དྲེགས་པའི་རྒྱལ་པོ་མཐུ་སྟོབས་ཅན། །སྲིད་གསུམ་ནོར་གྱི་དབང་ཕྱུག་བདུད་འཇོམས་རྩལ། །སྤྲུལ་འཁོར་དམ་ཅན་རྒྱ་མཚོ་གནས་འདིར་བྱོན། །དགྱེས་
པའི་གར་གྱིས་བརྟན་པར་བཞུགས་སུ་གསོལ། །དངོས་འབྱོར་ཡིད་བྱུང་མཆོད་པའི་སྤྲིན་ཆེན་གྱིས། །མཁའ་དབྱིངས་འཛིན་མའི་ཁྱོན་ཀུན་ཡོངས་ཁྱབ་པས། །སྤྲུལ་བའི་རྒྱལ་ཆེན་མྱུར་མགྱོགས་ཤུགས་ལྡན་རྩལ།
འཁོར་དང་བཅས་པའི་ཐུགས་དམ་དགྱེས་པར་བསྐང༌། །ཉམས་ཆག་ཀུན་བཤགས་བར་ཆད་རྐྱེན་རྣམས་བཟློབ། །ཚེ་བསོད་དཔལ་འབྱོར་ལོངས་སྤྱོད་རབ་ཏུ་སྤེལ། །སྲིད་གསུམ་ཆེ་རྒུ་ཐམས་ཅད་དབང་དུ་བསྡུས།
# བསྟན་འགྲོར་འཚེ་བྱེད་དགྲ་སྡེ་ཐལ་བར་རློག །ཆོས་སྲིད་འདོད་པའི་དོན་རྣམས་མ་ལུས་པ། །ཡིད་བཞིན་ནོར་ལྟར་ལྷུན་གྱིས་འགྲུབ་པར་མཛོད། ། ༧ ཅེས་པའང་ཀརྨའི་མིང་ཅན་གྱི་ངོར། གྱི་ན་བ་རོལ་མིང་བས་སོ། །དགེའོ།
359



རོལ་བའི་རྡོ་རྗེའི་གསུང་འབུམ།
ཧཱུྃ་སྤྲུལ་བའི་རྒྱལ་ཆེན་མྱུར་མགྱོགས་ཤུགས་ལྡན་རྩལ། །འཁོར་བཅས་འདིར་བྱོན་མཆོད་སྤྲིན་རྒྱ་མཚོ་འབུལ། །བཞེས་ལ་རྣལ་འབྱོར་ཆོས་སྲིད་འདོད་དོན་ཀུན། །མྱུར་ཏུ་འགྲུབ་ལ་འཕྲིན་ལས་གཡེལ་མེད་མཛོད།
ཅེས་པའང་རིག་བཟང་ངོར། རོལ་མིང་བས་སོ། །དགེའོ། ། ༈ ཧཱུྃ༔ ཤར་ཕྱོགས་རོང་སྒོའི་བྲག་དམར་གནས་མཆོག་ནས། །སྤྲུལ་བའི་རྒྱལ་ཆེན་མྱུར་གྱོགས་རྐང་གཅིག་པ། །འབོད་དོ་རྣལ་འབྱོར་བདག་གི་གྲོགས་སུ་བྱོན།
མཐུན་རྫས་འདོད་དགུའི་མཆོད་སྤྲིན་རྒྱ་ཆེན་འདིས། །གསོལ་ལོ་མཆོད་དོ་ཡིད་ལ་བསམ་པའི་དོན། །གང་བཅོལ་འཕྲིན་ལས་རབ་འབྱམས་སྒྲུབ་པ་ལ། །ལུས་དང་གྲིབ་ལྟར་ཉེ་བར་རྟག་འགྲོགས་ལ། །མ་གཡེལ་ཡིད་
བཞིན་ནོར་ལྟར་ལྷུན་འགྲུབ་མཛོད། །༧ ཅེས་པའང་འཕྲིན་ལས་ངོར། གྱི་ན་བ་རོལ་མིང་བས་སོ། །དགེའོ། ། ༈ ཧཱུྃ་རྒྱལ་ཆེན་རྐང་གཅིག་མྱུར་མགྱོགས་ཤུགས་ལྡན་རྩལ། །འཁོར་དང་བཅས་ལ་མཐུན་རྫས་མཁའ་བཀང་ནས།
འབུལ་ལོ་ཐུགས་དམ་ལེགས་བསྐང་ཉམས་ཆག་བཤགས། །འཕྲིན་ལས་རྣམ་བཞིས་གཡེལ་མེད་སྡོང་གྲོགས་མཛོད། །༧ ཅེས་པའང་རོལ་མིང་བས་སོ། །དགེའོ། ། ༈ ཧཱུྃ་ཧཱུྃ༔ ཤར་ཕྱོགས་རོང་སྒོའི་བྲག་དམར་གནས་མཆོག་
ནས། །སྤྲུལ་བའི་རྒྱལ་ཆེན་མྱུར་མགྱོགས་ཤུགས་ལྡན་རྩལ། །འཁོར་བཅས་འདིར་བྱོན་མཐུན་རྫས་མཆོད་པའི་སྤྲིན། །ཀུན་གསལ་ལྷ་ལམ་ཡོངས་སུ་ལེགས་བཀང་ནས། །གསོལ་ལོ་མཆོད་དོ་ཐུགས་དམ་དགྱེས་པར་
360



གི
སོ་གཅིག་
༡༄༅། །བསྐང་། །འགལ་འཁྲུལ་ནོངས་པ་གང་མཆིས་མཐོལ་ལོ་བཤགས། །ཕྱི་ནང་གསང་བའི་དགྲྭ་གདོན་དབྱིངས་སུ་སྒྲོལ། །ཆོས་དང་སྲིད་ཀྱི་བྱ་བ་མཐའ་དག་ཀུན། །ཡིད་ལ་བསམ་པ་ཇི་བཞིན་ཐོགས་མེད་དུ།
ལྷུན་གྱིས་འགྲུབ་པའི་སྡོང་གྲོགས་མི་གཡེལ་བར། །དུས་རྣམས་ཀུན་ཏུ་བྱ་ར་མེལ་ཚེ་སོགས། །བཀྲ་ཤིས་དགེ་ལེགས་འཕེལ་བའི་འཕྲིན་ལས་མཛོད། །༧ ཅེས་པ་འདི་ཡང་མགར་ཆོས་ངོར། གྱི་ན་བ་རོལ་མིང་བས་བྲིས་པའོ། །
དགེའོ། ། ༈ ཧཱུྃ་རང་སྣང་རིན་ཆེན་འཕྲུལ་གྱི་གཞལ་ཡས་ནས། །སྤྲུལ་པའི་རྒྱལ་ཆེན་ཀརྨ་བཛྲ་ཆེ། །རབ་ཁྲོས་དགྲ་བོའི་སྲོག་འཕྲོག་དཔའ་པོ་རྩལ། །སྐུ་གསུང་ཐུགས་སྤྲུལ་བཀའ་འཁོར་དྲེགས་པའི་ཚོགས། །འཁོར་
བཅས་འདིར་བྱོན་དངོས་བཤམས་ཡིད་སྤྲུལ་རྫས། །མཆོད་གཏོར་སྤྱན་གཟིགས་སྨན་རཀ་ཛ་གད་ཕུད། །དམ་རྫས་མཆོད་པའི་བྱེ་བྲག་སྣ་ཚོགས་པས། །རྒྱལ་ཆེན་འཁོར་དང་བཅས་པས་ཐུགས་དམ་བསྐང་། །ཉམས་
ཆག་ཀུན་བཤགས་བར་ཆད་རྐྱེན་རྣམས་བཟློག །ཚེ་ཆོས་བསོད་ནམས་མངའ་ཐང་རིགས་རྒྱུད་སྤེལ། །ནམ་ཡང་མི་གཡེལ་གང་བཅོལ་འགྲུབ་པ་ལ། །འཕྲིན་ལས་རྣམ་བཞི་ཐོགས་པ་མེད་པར་མཛོད། ། ༧ ཅེས་པ་འདི་
3 ཡང་མགར་ཕྲུག་དྷརྨའི་མིང་ཅན་གྱི་ངོར། གྱི་ན་བ་རོལ་མིང་བས་སོ། །དགེའོ། ། ༈ ཧཱི པདྨ་དབང་གི་བཀའ་སྡོད་མཆོག །སྤྲུལ་བའི་རྒྱལ་བོ་ནོར་གྱི་བདག །མྱུར་མགྱོགས་ཤུགས་ལྡན་མཐུ་བོ་ཆེ། །སྲིད་པ་གསུམ་གྱི་སྲོག་གི་བདག །
361



རོལ་བའི་རྡོ་རྗེའི་གསུང་འབུམ།
རྒྱལ་ཆེན་རྐང་གཅིག་རྫུ་འཕྲུལ་ཅན། །སྤྲུལ་འཁོར་རྒྱ་མཚོའི་དཔུང་དང་བཅས། །རིག་འཛིན་བླ་མའི་བཀའ་དམ་བཞིན། །འབོད་པའི་གནས་འདིར་ད་ཚུལ་བྱོན། །དགྱེས་ཤིང་བརྟན་པར་བཞུགས་སུ་གསོལ། །དམ་
ལས་མ་འདའ་ཐ་ཚིག་ཅན། །རྣལ་འབྱོར་བདག་གི་བཅོལ་བའི་ལས། །མ་ཐོགས་མྱུར་ཏུ་འགྲུབ་པར་མཛོད། །ཁྱོད་ཐུགས་འགལ་བའི་ལས་རྣམས་ཀུན། །གནོང་འགྱོད་དྲག་པོའི་མཐོལ་ཞིང་བཤགས། །བདག་གི་ལྷ་
ཁྱོད་གསོལ་ཞིང་མཆོད། །ཁྱོད་ཀྱི་བདག་དོན་ཡོངས་འགྲུབ་མཛོད། །ཧཱུྃ། ཐུགས་དམ་བསྐང་བའི་མཆོད་པའི་རྫས། །དངོས་སུ་བཤམ་དང་ཡིད་ཀྱི་སྤྲུལ། །ཏིང་འཛིན་སྔགས་དང་ཕྱག་རྒྱ་ཡིས། །བྱིན་གྱིས་རླབས་ཤིང་
རྒྱ་ཆེར་སྤེལ། །མཐུན་རྫས་ནམ་མཁའི་མཛོད་བཞིན་དུ། །དཔལ་གྱི་གཏོར་མ་སྨན་རཀ་ཕུད། །འདོད་ལྔའི་དཔལ་འཛིན་བསང་གསུར་སྤྲིན། །ཞིམ་མངར་བཅུད་ལྡན་ཞལ་ཟས་རིགས། །ཇ་ཆང་འོ་ཞོ་བཏུང་བའི་
@ཚོགས། །དར་གོས་སྤྱན་གཟིགས་གོ་མཚོན་སོགས། །དཀོར་ཆ་ཡོ་སྤྱད་བསམ་མི་ཁྱབ། །ས་དང་བར་སྣང་མཁའ་བཀང་ནས། །རྒྱལ་བོ་ཆེན་པོ་གསོལ་ཞིང་མཆོད། །དཀོར་བདག་ཆེན་པོ་མཆོད་ཅིང་བརྔན། །སྤྲུལ་
འཁོར་རྒྱ་མཚོའི་དཔུང་ཚོགས་བཅས། །གསོལ་ལོ་མཆོད་དོ་དགྱེས་པར་བསྐང་། །བཀྲ་མི་ཤིས་དང་བྱུར་འགོང་ཐུལ། །འགལ་རྐྱེན་ཉེས་ཚོགས་དབྱིངས་སུ་བཟློག །མཐུན་རྐྱེན་ཚེ་ཆོས་ལོངས་སྤྱོད་སྤེལ། །སྡང་བྱེད་
362



སོ་གཉིས་
༄༅། ། དགྲ་དང་བགེགས་ཚོགས་ཆོམས། །སྲིད་ཞིའི་ཁམས་ཀྱི་ལེགས་ཚོགས་བསྡུས། །ཕྱ་དང་གཡང་རྣམས་ཆར་བཞིན་ཕོབ། །ཟས་ནོར་གོས་རྒྱན་ཡོ་བྱད་རིགས། །སྟོབས་འབྱོར་མངའ་ཐང་རྒྱས་པར་མཛོད།
མདོར་ན་ཆོས་སྲིད་དཔལ་འབྱོར་འཕེལ། །གྲགས་སྙན་ལས་རླུང་དར་བ་ལ། །གཡེལ་མེད་འཕྲིན་ལས་རྣམ་པ་བཞིས། །བསམ་དོན་མ་ལུས་མྱུར་འགྲུབ་མཛོད། །༧ ཅེས་སྤྲུལ་བའི་རྒྱལ་པོ་མྱུར་མགྱོགས་ཤུགས་ལྡན་གྱི་མཆོད་
འཕྲིན་འདི་ཡང་འགའ་ཞིག་ལ་ཉེར་མཁོའི་ཕྱིར། གྱི་ན་བ་པདྨ་རིག་འཛིན་ནམ་རོལ་རྡོར་བས་སོ་དགེའོ། ། ༈ ཧཱུྃ། སྟོབས་ལྡན་རྡོ་རྗེའི་སྲུང་མ་ཐ་ཚིག་ཅན། །སྤྲུལ་བའི་རྒྱལ་ཆེན་མྱུར་མགྱོགས་ཤུགས་ལྡན་རྩལ། །སྐུ་གསུང་ཐུགས་སྤྲུལ་
བཀའ་འཁོར་སྡེ་བརྒྱད་དཔུང་། །མ་གཡེལ་གཡར་དམ་གཉན་པོ་ད་དགོངས་ལ། །བསྟན་འགྲོར་འཚེ་བྱེད་སྡང་དགྲ་གདུག་ཅན་སྟེང་། །བང་རྩལ་མྱུར་ལ་མཐུ་དཔུང་དྲག་ཏུ་བསྐྱེད། །བསྐུལ་ལོ་རྦད་དོ་མ་ཐོགས་མྱུར་ཏུ་
རྒྱུག །མཐུ་རྩལ་དྲག་པོའི་ཆོ་འཕྲུལ་སྣ་ཚོགས་སྟོན། །ཐན་དང་ལྟས་ངན་གློ་བུར་ཡེ་འདྲོག་ཐོངས། །རིམ་ཡམས་གག་ལྷོག་གཟེར་ནད་དམར་བཤལ་ཕོབ། །སྨྱོ་འབོག་རྒྱལ་ནད་འཐབ་རྩོད་དམེ་འཁྲུགས་སློང་། །མ་
རུངས་དགྲ་སྡེའི་དཔུང་ཚོགས་བྱེ་མར་འཐོག །ཡིད་ལ་བརྣག་པའི་དགྲ་བོ་གང་ཡིན་པ། །མ་ནོར་མ་འགྱང་མངོན་སྤྱོད་རྟགས་མཚན་བཅས། །མཐའ་རྩ་སྐྱེ་རྒྱུད་མ་ལུས་ཚར་ཆོད་ལ། །དགྲ་བགེགས་རྗེས་ཤུལ་ཙམ་ཡང་
363



རོལ་བའི་རྡོ་རྗེའི་གསུང་འབུམ།
མེད་པར་མཛོད། །དམ་ལས་མ་འདའ་རྡོ་རྗེ་བདུད་འཇོམས་རྩལ། །རྣལ་འབྱོར་རེ་འདོད་མ་ལུས་ཡོངས་བསྐང་ནས། །བསད་རྟགས་དོན་སྙིང་དམར་པོ་ཁྱེར་ལ་ཤོག །སྡིག་ཅན་ཐལ་བར་རློག་ཅིག་ས་མཱ་ཡ། །༧ ཞེས་
སྤྲུལ་བའི་རྒྱལ་ཆེན་མྱུར་མགྱོག་ཤུགས་ལྡན་རྩལ་གྱི་བསྐུལ་བ་དགྲ་སྡེ་ཕྱེར་འཐག་ཅེས་བྱ་བ་འདི་ཡང་དུས་སྐབས་ལ་ཉེར་མཁོའི་ཕྱིར། ༧ ཁྲག་འཐུང་རྡོ་རྗེ་གྲོ་ལོད་རྩལ་ལམ་རོལ་མིང་བས་ཤར་མར་བྲིས་པ་བི་ཛ་ཡནྟུ། ༼ཨ༽
༄༅། །སྤྲུལ་བའི་རྒྱལ་ཆེན་མྱུར་མགྱོགས་རྡོ་རྗེ་བདུད་འཇོམས་རྩལ་གྱི་བསྐུལ་བ་དམར་ནག་རྡོ་རྗེའི་ཐོག་མདའ་ཞེས་བྱ་བ་བཞུགས་སོ། ། ཧཱུྃ་ཛ༔ རྡོ་རྗེ་བདུད་འཇོམས་མཐུ་རྩལ་ཅན། །མྱུར་མགྱོགས་བཀའ་ཡི་ཕོ་ཉ་བ། །དམ་
ཉམས་བསྟན་དགྲའི་སྲོག་གི་གཤེད། །སྣ་ཚོགས་སྤྲུལ་བའི་ཆོ་འཕྲུལ་ཅན། །སྡང་བྱེད་དགྲ་ལ་བསྐུལ་ཞིང་རྦད། །དམར་གྱི་གཏོར་མ་འདི་བཞེས་ལ། །མ་གཡེལ་མྱུར་མགྱོགས་ཤུགས་ལྡན་རྩལ། །དོ་ནུབ་དགྲ་ལ་ཆོ་
འཕྲུལ་སྟོན། །དོ་ནུབ་དགྲ་ལ་ལྟས་ངན་ཐོངས། །དོ་ནུབ་དགྲ་བོའི་སྲོག་ལ་རྒོལ། །གདུག་ཅིང་སྡང་སེམས་ལྡན་པའི་དགྲ། །མ་ནོར་མ་བཏང་ཤོར་ར་རེམ། །སྡང་བའི་དགྲ་ལ་ལས་མཛོད་ཅིག །ཁ་དཀར་སྙིང་ནག་དགྲ་
བོ་ལོ། །སྟེང་གདོན་གཟའ་ཡི་གྲིབ་ནག་ཕོབ། །ཁ་མིག་སྣ་ཡོན་ལྟག་པར་དཀྱུས། །འོག་གདོན་ཀླུ་གཉན་གདོལ་བས་ཟུངས། །མཛེ་ཕོལ་རྨ་འབྲས་དྲག་ཏུ་ཐོབ། །བར་གདོན་རྒྱལ་པོའི་ནད་ཀྱིས་གཟིར། །ལུས་སེམས་
364



སོ་གསུམ་
ཀ ༄༅། ། སྨྱོ་འབོག་བརྒྱལ་དུ་ཆུག །རྒྱལ་ཆེན་རྐང་གཅིག་ཆོ་འཕྲུལ་ཅན། །བསྟན་དང་འགྲོ་ལ་གནོད་བྱེད་རིགས། །ཡིད་ལ་བརྣག་པའི་སྡིག་པོ་ཆེ། །སྡང་བའི་དགྲ་ལ་མཐུ་མ་ཆུང་། །མངག་པའི་ལས་ལ་རྩལ་མ་ཞན།
མ་རུངས་གདུག་པའི་རྟགས་མཚན་སྟོན། །རྣམ་ཤེས་ཆོས་དབྱིངས་ཀློང་དུ་བསྟིམས། །ཀི་བསྲོ་ཆོ་སྒྲ་དིར་གྱིས་སྒྲོགས། །འཇིགས་པའི་རྐང་བྲོ་དྲག་ཏུ་འཁྲོབ། །དགྲ་བོའི་བླ་དང་མིང་ནས་བོས། །སོད་ཅིག་ཆོད་ཅིག་སྒྲོལ་
ཅིག་གྱིས། །ད་ལྟ་ཉིད་དུ་དབུགས་ཆེན་རྔུབ། །ཕྱི་ཤུན་པགས་པ་གཞོང་ནས་གཤོགས། །ཞིང་ཆེན་གཡང་གཞི་གོས་སུ་གྱོན། །རྩིབ་མ་ཤ་རུས་ནང་ཁྲོལ་བཅས། །སྲུང་མ་གཉན་པོས་ཧབ་ཐོབ་གྱིས། །ཁྲག་ཞག་ཀླད་
མཁྲིས་ཧུབ་ཀྱིས་དྲོངས། །གློ་སྙིང་དྲོད་མོ་རྔམས་པར་རོལ། །དགྲ་བོའི་མི་ནོར་ཟས་གསུམ་ཀུན། །སྐད་ཅིག་ཉིད་ལ་ཐལ་བར་རློག །ལྷག་མ་ཏིལ་ཙམ་མ་བཞག་པར། །རྗེས་ཤུལ་ཙམ་ཡང་མེད་པར་མཛོད། །སྟོབས་
ལྡན་རྒྱལ་པོ་མྱུར་མགྱོགས་ཅན། །རྩ་བརྒྱུད་བླ་མའི་བཀའ་མ་བཅག །རྣལ་འབྱོར་བདག་གི་རེ་མ་གཅོད། །མངོན་སྤྱོད་དྲག་པོའི་ལས་མ་གཡེལ། །དམ་ལས་མ་འདའ་ཐ་ཚིག་ཅན། །མངག་པའི་ལས་འདི་ད་སྒྲུབས་ཤིག
* བཛྲ་ས་མཱ་ཡ་རཀྵནྟུ། མ་ཧཱ་རཱ་ཛ་ས་པཱ་རི་ཝ་ར་དམ་ཉམ་དགྲ་བོའི་མི་ནོར་འཁོར་དང་བཅས་པའི་ཤ་ཁྲག་རུས་གསུམ་ལ་ཁ་རཾ་ཁཱ་ཧི། ༧ ཅེས་སྤྲུལ་བའི་རྒྱལ་ཆེན་མྱུར་མགྱོགས་ཤུགས་ལྡན་རྩལ་གྱི་བསྐུལ་བ་དམར་ནག་རྡོ་རྗེའི་ཐོག་
365



རོལ་བའི་རྡོ་རྗེའི་གསུང་འབུམ།
མདའ་ཞེས་བྱ་བ་འདི་ཡང་དུས་སྐབས་ལ་ཉེར་མཁོའི་ཕྱིར། པདྨ་རིག་འཛིན་རྡོ་རྗེའམ་རོལ་མིང་བས་ཤར་མར་བྲིས་པའོ།།༼ཨ༽།།
༄༅། །ནོར་བདག་བཤགས་པ་དང་གཡང་བསྐུལ་གསེར་སྐྱེམས་སོགས་བཞུགས། བཤགས་པ་ནི། ཧཱུྃ༔ ཆོས་རྣམས་རང་བཞིན་གདོད་ནས་རྣམ་དག་ཀྱང་། །མ་རིག་དབང་གི་ནོངས་པ་གང་བགྱིས་ཀུན། །བླ་མ་ཡི་དམ་སྤྲུལ་
བའི་རྒྱལ་པོ་ཡི། །སྤྱན་སྔར་བཤགས་སོ་བརྩེ་བས་བཟོད་པར་གསོལ། །ཡིག་བརྒྱ་བརྗོད། ཅེས་དང་
། ༈ གསེར་སྐྱེམས་ནི། ཧཱུྃ༔ སྟོང་གསུམ་ལྟར་ཡངས་རིན་ཆེན་སྣོད་མཆོག་ཏུ། །བདུད་རྩིའི་གསེར་སྐྱེམས་རྒྱ་མཚོས་
རབ་བཀང་ནས། །རྒྱལ་ཆེན་རིགས་ལྔ་སྤྲུལ་འཁོར་བཅས་པ་ལ། །འབུལ་ལོ་མཆོད་དོ་བསམ་དོན་ལྷུན་འགྲུབ་མཛོད། །ཁྱད་པར་སྤྲུལ་བའི་རྒྱལ་ཆེན་འཁོར་བཅས་ལ། །འདོད་ལྔའི་དཔལ་འཛིན་གསེར་སྐྱེམས་རྒྱ་མཚོ་
འདི། །འབུལ་ལོ་མཆོད་དོ་ཆོས་སྲིད་འདོད་དོན་ཀུན། །མྱུར་ཏུ་འགྲུབ་པའི་སྡོང་གྲོགས་གཡེལ་མེད་མཛོད། །ཅེས་དང་། ༈ གཡང་བསྐུལ་ནི། ཧཱི བཞེངས་ཤིག་རྒྱལ་ཆེན་རིགས་ལྔ་དབྱིངས་ལས་བཞེངས། །བསྐུལ་
ལོ་སྤྲུལ་བའི་རྒྱལ་པོའི་ཐུགས་དམ་བསྐུལ། །བཅོལ་ལོ་ཕྱ་གཡང་འགུགས་པའི་འཕྲིན་ལས་བཅོལ། །མ་གཡེལ་མཐུ་རྩལ་རྫུ་འཕྲུལ་དུས་ལ་བབས། །དེ་རིང་སྲིད་ཞིའི་སྣོད་བཅུད་ལེགས་པའི་ཚོགས། །བརྟན་གཡོ་
366



སོ་བཞི་
༄༅། །འབྱུང་ལྔའི་ཁམས་ཀྱི་དྭངས་མའི་བཅུད། །འོད་དང་བདུད་རྩིའི་རྣམ་པར་ཡོངས་བསྡུས་ནས། །མ་ཐོགས་ཕྱ་གཡང་འགུགས་པའི་ལས་མཛོད་ཅིག །ཅེས་སོ། ། ༈ ཧཱུྃ་ཛ སྟོབས་ལྡན་སྤྲུལ་བའི་རྒྱལ་བོ་མཐུ་
རྩལ་ཅན། །རྫུ་འཕྲུལ་རྐང་གཅིག་མྱུར་མགྱོགས་ཤུགས་ལྡན་རྩལ། །གདུག་པའི་འཁོར་ཚོགས་དང་བཅས་མ་གཡེལ་དགོངས། །སྡང་བྱེད་དགྲ་བོའི་སྟེང་དུ་མྱུར་ཏུ་ཆོས། །རྩ་བརྒྱུད་རིག་འཛིན་བླ་མའི་བཀའ་དམ་
བཞིན། །ཇི་ལྟར་ཁས་བླང་དམ་ཚིག་དྲན་མཛོད་ལ། །རྒྱལ་བའི་བསྟན་བཤིག་འགྲོ་ལ་འཚེ་བྱེད་པའི། །སྡིག་ལྡན་དགྲ་བོའི་སྟེང་དུ་བསྐུལ་ཞིང་ཆད། །སྡང་བའི་དགྲ་ལ་ནད་ཡམས་སྨྱོ་འབོག་ཐོངས། །ཁ་རྗེ་དབང་ཐང་
ཚེ་བསོད་ཟད་དུ་ཆུག །བསམ་སྤྱོད་ ལས་ལམ་ཐམས་ཅད་ཐུར་དུ་སྐོར། །དམིགས་པའི་དགྲ་བོ་མ་བཏང་མྱུར་ཏུ་སྒྲོལ། །ཡིད་ལ་བརྣག་པའི་སྡང་དགྲ་གདུག་ཅན་གྱི། །མི་ནོར་ཟས་གསུམ་བསྐལ་བའི་རླུང་གིས་གཏོར།
འཇིགས་རུང་ཆོ་འཕྲུལ་རྟགས་མཚན་སྣ་དགུ་བཅས། །མཐའ་རྩ་སྐྱེ་རྒྱུད་དང་བཅས་བརླག་པར་མཛོད། །༧ ཅེས་སྤྲུལ་བའི་རྒྱལ་པོའི་བཤགས་པ་དང་གསེར་སྐྱེམས་གཡང་བསྐུལ་མདོར་བསྡུས་འདི་རྣམས་ཀྱང་ལྷ་མདུན་པའི་བསྐུར་ངོར།
ཀ་ གྱི་ན་བ་རོལ་མིང་བས་སོ། །དགེའོ། །༈ ཧཱུྃ༔ རིག་འཛིན་བརྒྱུད་པའི་བཀའ་སྡོད་མཐུ་རྩལ་ཅན། །སྤྲུལ་བའི་རྒྱལ་ཆེན་མྱུར་མགྱོགས་ཤུགས་ལྡན་རྩལ། །འཁོར་བཅས་འདིར་བྱོན་མཆོད་སྤྲིན་རྒྱ་མཚོ་འབུལ། །དགྱེས་བཞེས་
367
E



རོལ་བའི་རྡོ་རྗེའི་གསུང་འབུམ།
འདོད་དགུའི་དངོས་གྲུབ་ཆར་ལྟར་ཕོབ། །༧ ཅེས་པའང་དབའ་ཤུལ་སྟོད་མའི་གསོ་རིག་པ་སངས་རྒྱས་མིང་ཅན་གྱི་བཞེད་ངོར། རོལ་མིང་བས་སོ། །དགེའོ། །
༄༅། །རྒྱལ་ཆེན་མཆོད་ཚུལ་དངོས་གྲུབ་འདོད་འཇོ། ཧོ་དགོངས་སུ་གསོལ་ལོ། ཕྱོགས་བཅུའི་དུས་གསུམ་ན་བཞུགས་པའི་རྒྱལ་བའི་དབང་བོ་སློབ་མར་བཅས་པ། ཡི་དམ་རྒྱལ་བ་ཞི་ཁྲོ་རབ་འབྱམས། དཔའ་བོ་མཁའ་
འགྲོ་ཆོས་སྐྱོང་ཡེ་ཤེས་ཀྱི་སྤྱན་ལྡན། བཀའ་སྲུང་དམ་ཅན་ནོར་ལྷ་གཏེར་བདག་དང་བཅས་པ་
པ་སྤྱི་དང་། ཁྱད་པར་བརྒྱུད་གསུམ་རིག་འཛིན་བླ་མའི་བཀའ་ཉན། ཁྲག་འཐུང་ཧེ་རུ་ཀ་ཡི་བཀའ་སྡོད། བསྟན་འཛིན་འདུས་
སྡེ་ཡོངས་ཀྱི་དགྲ་བླ། ཆོས་འཁོར་གཙུག་ལག་གཉན་པོའི་སྲུང་མ། རྣལ་འབྱོར་སྒྲུབ་པ་པོ་ཡི་དཀོར་སྲུང་། སྐྱེ་འགྲོ་ཡོངས་ཀྱི་སྲོག་བདག །བསྟན་དགྲ་གདུག་པ་ཅན་གྱི་སྲོག་ལེན། ཞིང་བཅུའི་གཤེད་མ་ཆེན་པོ། ཐ་
ཚིག་གཉན་པོ་སྙིང་ལ་བཅིང་བའི་གཡར་དམ་ཅན། སྤྲུལ་བའི་རྒྱལ་པོ་རྫུ་འཕྲུལ་ཅན། དྲེགས་པའི་སྡེ་དཔོན་ཆེན་པོ་མྱུར་མགྱོགས་ཤུགས་ལྡན་རྩལ། ལོངས་སྤྱོད་ནོར་གྱི་དབང་ཕྱུག་ཆེན་པོ། གསང་ཆེན་བཀའ་ཡི་སྲུང་
མ་རྡོ་རྗེ་བདུད་འཇོམས་རྩལ། སྤྲུལ་བ་ཡང་སྤྲུལ་བཀའ་ཉན་ཕོ་ཉ་ལས་བྱེད་དྲེགས་པ་སྡེ་བརྒྱད་ཀྱི་དཔུང་ཚོགས་དང་བཅས་པ་ཐམས་ཅད་ལ་ཞུ་ཞིང་གསོལ་བ་ནི། བདག་ཅག་དཔོན་སློབ་ཡོད་མཆོད་འཁོར་དང་
368



སོ་ལྟ་
༄༅། །བཅས་པ་རྣམས་ཀྱི་སྒོ་གསུམ་གྱི་བྱ་སྤྱོད་མ་དག་པ་དང་བག་མེད་པའི་དབང་གིས་ཐུགས་དང་འགལ་བའི་ལས་ཅི་མཆིས་ཐམས་ཅད་སྙིང་ནས་མཐོལ་ལོ་བཤགས་སོ། །བརྩེ་བ་ཆེན་པོའི་དགྱེས་བཞིན་བཟོད་
པར་མཛད་དུ་གསོལ། དངོས་སུ་འབྱོར་བ་དང་ཡིད་ལས་བྱུང་བའི་མཆོད་སྤྲིན། སྔགས་དང་ཕྱག་རྒྱ་ཏིང་འཛིན་གྱིས་བྱིན་གྱིས་རླབས་ཤིང་རྒྱ་ཆེར་སྤེལ་བའི་དམ་རྫས་རྒྱན་གྱི་གཏོར་མ། སྨན་དང་རཀྟའི་མཆོད་པ། ཇ
ཆང་གསེར་གཡུའི་སྐྱེམས་ཕུད། སྤྱན་གཟིགས་དཀོར་ཆ་ཡོ་བྱད་མ་ཚང་བ་མེད་པ་ཚང་ཞིང་ཡིད་དུ་འོང་བ། ཕྱི་ནང་གསང་བའི་མཆོད་སྤྲིན་ཟད་མི་ཤེས་པ། རི་རབ་བས་དཔང་མཐོ་བ། རྒྱ་མཚོ་བས་གཏིང་ཟབ་པ། ས་
གཞི་བས་རྒྱ་ཆེ་བ། འཇའ་ཚོན་བས་མདངས་བཀྲ་བ། སྤྲིན་ཚོགས་པས་ལྷུན་སྡུག་པ། སྐར་ཚོགས་བས་གྲངས་མང་བ། ཉི་ཟླ་བས་བཀྲག་འོད་འཚེར་བ། འཛད་པ་མེད་པའི་གཏེར་ཆེན་པོ། ནམ་མཁའི་མཛོད་ཀྱི་རང་
བཞིན་ཅན་འདི་འབུལ་ལོ། །མཆོད་དོ། །བསྔོའོ། །དགྱེས་པར་བཞེས་ཤིག །མཉེས་པར་གསོལ་ཅིག །ཚིམ་པར་རོལ་ཅིག །དེ་ལྟར་གསོལ་ཞིང་མཆོད་ནས་སྤྱིར་སངས་རྒྱས་ཀྱི་བསྟན་པ་རིན་པོ་ཆེ་སྲུང་། དཀོན་མཆོག་
* གསུམ་གྱི་དབུ་འཕང་བསྟོད། བསྟན་འཛིན་སྐྱེས་བུའི་སྐུ་ཚེ་དང་མཛད་འཕྲིན་སྤེལ། མདོ་སྔགས་ཀྱི་ཆོས་འཁོར་གཉན་པོ་སྲུངས། ཁྲིམས་ལྡན་མཁས་མང་འདུས་པའི་སྡེ་སྐྱོངས། བཤད་དང་སྒྲུབ་པའི་རྒྱལ་མཚན་
369



རོལ་བའི་རྡོ་རྗེའི་གསུང་འབུམ།
ཚུགས། ཁྱད་པར་དུ་དཔལ་ལྡན་ས་སྐྱ་བའི་བསྟན་པ་བསྟན་འཛིན། དགེ་འདུན་འདུས་སྡེ་སྐྱབས་འོག་སྦྱིན་བདག་དང་བཅས་པ་ལ་ལུས་དང་གྲིབ་མ་ཇི་བཞིན་འགྲོགས་ནས། ཉིན་གསུམ་གྱི་བྱ་རྭ། མཚན་གསུམ་གྱི་
མེལ་ཚེ། དུས་དང་རྒྱུན་དུ་ཁ་འཛིན་དང་སྡོང་གྲོགས། མགོན་སྐྱབས་དང་དཔུང་གཉེན་མཛད་ནས། ཁ་སྨྲས་གླེང་རྩོད་བྱེད་པའི་སྡུང་བྱེད་ཀྱི་དགྲ་ཐུལ། བར་ཆད་བརྩོམ་པའི་གནོད་བྱེད་ཀྱི་གདོན་བགེགས་ཆོམས། མཐུ་
བྱད་དམོད་སྣ་ཐམས་ཅད་བྱད་མ་མཁན་གྱི་སྟེང་དུ་བསྒྱུར། མི་ནད་ཕྱུགས་ནད་ཐམས་ཅད་རྒྱུན་ཆོད། གྱོང་དང་གོད་ཁ་བྱུར་འགོང་ཐམས་ཅད་མྱུར་ཏུ་སོལ། རྨི་ལྟས་མཚན་མ་བཀྲ་མི་ཤིས་པའི་རིགས་ཐམས་ཅད་སྡང་
བྱེད་དགྲ་བོའི་སྟེང་དུ་བསྒྱུར། ཕྱི་ནང་གསང་བའི་འགལ་རྐྱེན་མི་མཐུན་པའི་ཕྱོགས་ཐམས་ཅད་དབྱིངས་སུ་བཟློག །དུས་ཀྱི་འཁྲུགས་པ་སོལ། འགྲོ་བའི་བདེ་སྐྱིད་སྤེལ། ཚེ་བསོད་དཔལ་འབྱོར། མངའ་ཐང་སྙན་
གྲགས། ལས་རླུང་དབང་ཐང་། བཤད་སྒྲུབ་ལུང་རྟོགས་ཀྱི་ཡོན་ཏན་ཐམས་ཅད་གོང་ནས་གོང་དུ་འཕེལ་བ་དང་། ཁམས་གསུམ་སྲིད་པ་གསུམ་གྱི་མི་ནོར་ཟས་གསུམ། མཁོ་དགུའི་དངོས་པོ། བཟང་དགུའི་འབྱོར་བ།
གང་འདོད་པའི་ལོངས་སྤྱོད་ཐམས་ཅད་རང་དབང་མེད་པར་དབང་དུ་འདུ་བར་མཛད་དུ་གསོལ། གང་དག་བདག་ལ་སྡང་ཞིང་གནོད་པར་བྱེད་པ། ཞི་བའི་ཐབས་ཀྱིས་མི་ཐུལ་བ་རྣམས་ལ་ལྟས་ངན་ཆོ་འཕྲུལ་ཐོངས་ལ།
370



སོ་དྲུག་
༄༅། །མངོན་སྤྱོད་དྲག་པོའི་ལས་ཀྱི་རྟགས་དང་མཚན་མ་སྣ་ཚོགས་སྟོན་ལ་ཚར་གཅོད་པར་མཛད་དུ་གསོལ། མདོར་ན་ཆོས་སྲིད་ཀྱི་བྱ་བ་གང་དང་གང་བརྩམས་པ་ཐམས་ཅད་ཐོགས་པ་མེད་པར་ལྷུན་གྱིས་འགྲུབ་
ནས་བསྟན་པ་དང་འགྲོ་བའི་དོན་རྒྱ་ཆེན་པོ་རྒྱུན་མི་འཆད་པར་འབྱུང་བའི་འཕྲིན་ལས་དང་སྡོང་གྲོགས་གཡེལ་བ་མེད་པར་མཛོད་ཅིག ༧ ཅེས་པའང་ངག་འཕྲིན་གྱིས་མོས་པ་བཞིན། གྱི་ན་བ་རོལ་མིང་བས་སོ། །དགེའོ། །
༄༅། །ནོར་བདག་མཆོད་འཕྲིན་མདོར་བསྡུས་བར་ཆད་གཡུལ་ལས་རྒྱལ་བའི་རུ་མཚོན་སོགས་བཞུགས། ན་མོ་གུ་རུ་པདྨ་ཀ་ར་ཡ། འདིར་སྤྲུལ་བའི་རྒྱལ་པོ་ཆེན་པོ་མྱུར་མགྱོགས་ཤུགས་ལྡན་རྩལ་ཀྱི་མཆོད་འཕྲིན་བྱ་བར་
འདོད་པས། བསྐང་རྫས་མཆོད་གཏོར་དམ་རྫས་སྤྱན་གཟིགས་སོགས་ཅི་འབྱོར་གཙང་སྦྲ་དང་ལྡན་པར་འདུ་བྱས་ལ། རང་ཉིད་ཡི་དམ་ལྷའི་ང་རྒྱལ་བརྟན་པོའི་ངང་ནས། ཧཱུྃ་ཧཱུྃ༔ ཆོས་དབྱིངས་མཐའ་བྲལ་བདེ་ཆེན་
ཀློང་། །རིག་རྩལ་རོལ་བ་ཁྲོ་བོའི་རྒྱལ། །ཆེ་མཆོག་འབར་བ་རྟ་མཆོག་དཔལ། །གཏུམ་ཆེན་དྲེགས་པ་ཟིལ་གནོན་སྐུར། །གསལ་བའི་ཐུགས་ལས་རཾ་ཡཾ་ཁཾ། །འཕྲོས་པས་བསྐང་རྫས་མཆོད་གཏོར་རྣམས། །རབ་
༢ སྦྱངས་ཀུན་བཟང་མཆོད་པའི་སྤྲིན། །མཁའ་དབྱིངས་ཁྱབ་པའི་རྒྱན་དུ་གྱུར། །ཨོཾ་ཨཱཧཱུྃ། བཛྲ་སྤ་ར་ཎ་ཁཾ་སྭཱ་ཧཱ། ཅེས་མཆོད་རྫས་བྱིན་གྱིས་བརླབས་ནས། ཧཱུྃ། རང་མདུན་སྐྱེད་ཚལ་ཉམས་དགའ་བ། །རྐང་འཐུང་ཚང་
371



རོལ་བའི་རྡོ་རྗེའི་གསུང་འབུམ།
ཚིང་འཁྲིགས་པའི་དཀྱིལ། །རང་སྣང་འཕྲུལ་གྱི་གཞལ་ཡས་ཁང་། །བཀོད་ལེགས་ཡིད་འོང་མཛེས་པའི་ནང་། །ལྷ་ཀླུ་མི་ཡི་ལོངས་སྤྱོད་གཏེར། །སྲིད་ཞིའི་འབྱོར་བས་ཡོངས་གཏམས་དབུས། །དགྲ་བགེགས་ཀན་
རྐྱལ་བསྣོལ་བའི་སྟེང་། །ཏིཡིག་འབར་བའི་འཕྲོ་འདུ་ལས། །གདུག་ཅན་དགྲ་བགེགས་ཚར་བཅད་ནས། །ཚུར་འདུས་སྲིད་ཞིའི་ལེགས་ཚོགས་བཅས། །ཏིལ་ཐིམ་པ་ཡོངས་གྱུར་ལས། །སྤྲུལ་བའི་རྒྱལ་པོ་རྫུ་འཕྲུལ་
ཅན། །མྱུར་མགྱོགས་ཤུགས་ལྡན་མཐུ་བོ་ཆེ། །སྐུ་མདོག་དཀར་ལ་དམར་མདངས་བརྗིད། །དྭངས་གསལ་སྤྱན་ཟུང་སྡང་མིག་གཟིགས། །དབུ་ལ་སག་ཞུ་མཛེས་པར་མནབ། །ཕྱག་གཡས་བེ་ཅོན་མཁའ་ལ་ཕྱར། །
གཡོན་པ་བགྲང་འཕྲེང་ལྕགས་ཀྱུ་གདེང་། །སྐུ་ལ་ཟབ་ཆེན་བེར་སྔོན་སྟེང་། །ངུར་སྨྲིག་རྣམ་གསུམ་ལྷབ་ལྷུབ་གསོལ། །ཞབས་གཉིས་སག་ལྷམ་ལྡང་སྟབས་ཚུལ། །འཇའ་སྤྲིན་འཁྲིགས་པའི་ཀློང་ན་འགྱིང་། །སྤྲུལ་བ་
འཁོར་དང་ཡང་འཁོར་བཅས། །མངོན་སུམ་ལྟ་བུར་གསལ་བ་ཡི། །གནས་གསུམ་རྡོ་རྗེའི་འབྲུ་གསུམ་མཚན། །བདག་ཉིད་ཡི་དམ་ཐུགས་སྲོག་ལས། །འོད་ཀྱི་ཕོ་ཉ་གྲངས་མེད་པ། །ལྕགས་ཀྱུ་ཞགས་པའི་ལྟར་འཕྲོས་
པས། །ཤར་ཕྱོགས་རོང་སྒོའི་བྲག་དམར་སོགས། །གར་བཞུགས་ཕོ་བྲང་སོ་སོ་ནས། །རིག་འཛིན་བླ་མའི་བཀའ་དམ་བཞིན། །རྒྱལ་པོ་ཆེན་པོ་འཁོར་ཚོགས་བཅས། །སྐད་ཅིག་ཉིད་ལ་ས་མཱ་ཛ༔ ཞེས་པས་བསྐྱེད་ཅིང་།
372



སོ་བདུན་
ཀ༄༅། ། སྤྱན་དྲངས་པ་ནི། ཧཱུྃ། རང་བཞིན་ཆོས་དབྱིངས་དམ་པ་ནས། །སྤྲུལ་བའི་རྒྱལ་པོ་གཤེགས་སུ་གསོལ། །རྡོ་རྗེའི་བྲག་རྫོང་འབར་བ་ནས། །མྱུར་མགྱོགས་ཤུགས་ལྡན་གཤེགས་སུ་གསོལ། །རང་སྣང་སྤྲུལ་
བའི་ཕོ་བྲང་ནས། །ལྷ་ཆེན་བདུད་འཇོམས་གཤེགས་སུ་གསོལ། །གར་བཞུགས་ཕོ་བྲང་སོ་སོ་ནས། །རྒྱལ་ཆེན་འཁོར་བཅས་གཤེགས་སུ་གསོལ། །རིག་འཛིན་བླ་མའི་གནས་མཆོག་འདིར། །མ་ཐོགས་མྱུར་བར་
བཀའ་དམ་བཞིན། །ཐུབ་བསྟན་སྐྱོང་ཕྱིར་གཤེགས་སུ་གསོལ། །ཁས་བླང་དམ་བཅས་ཇི་བཞིན་དུ། །བཤད་སྒྲུབ་སྤེལ་ཕྱིར་གཤེགས་སུ་གསོལ། །རྣལ་འབྱོར་གདུང་བས་སྤྱན་འདྲེན་ཚོགས། །འཕྲིན་ལས་སྒྲུབ་ཕྱིར་
གཤེགས་སུ་གསོལ། །མ་ཧཱ་རཱ་ཛ་ས་པཱ་རི་ཝ་རི་ཨེ་ཧེ་ཧི་བཛྲ་ས་མ་ཡ་ཛ་ཛ༔ ཞེས་པས་སྤྱན་དྲངས་ནས། བཞུགས་གསོལ་དམ་བཞག་ནི། ཧཱུྃ། རྩ་གསུམ་སྤྱི་དཔལ་པདྨ་འབྱུང་། །དབང་དྲག་རོལ་བ་རྟ་མཆོག་དཔལ།
རྒྱུད་གསུམ་རིག་འཛིན་བླ་མ་ཡི། །བཀའ་དམ་ཇི་བཞིན་སྒྲུབ་མཛད་པའི། །སྤྲུལ་བའི་རྒྱལ་པོ་རྫུ་འཕྲུལ་ཅན། །སྲིད་གསུམ་ནོར་གྱི་དབང་ཕྱུག་ཆེ། །ཁམས་གསུམ་གདུག་པ་འཇོམས་མཛད་བདག །བསྟན་དགྲའི་དོན་
༼ སྙིང་དམར་འདོན་མཁན། །ཉེས་ཅན་སྲོག་གི་གཤེད་མ་ཚེ། །འདོད་དགུ་སྩོལ་མཛད་གཡང་གི་ལྷ། །ལྷ་ཡི་དགེ་བསྙེན་མཐུ་བོ་ཆེ། །དྲེགས་པའི་གཙོ་བོ་ཆེན་པོའི་མཚན། །མཁའ་དགྲོ་དགྱེས་པ་རྡོ་རྗེ་ཡིས། །མྱུར་
373



རོལ་བའི་རྡོ་རྗེའི་གསུང་འབུམ།
མགྱོགས་ཤུགས་ལྡན་མཚན་དུ་གསོལ། །ཁྱབ་བདག་བཞད་པ་རྡོ་རྗེ་ཡིས། །བདུད་འཇོམས་རྩལ་ཞེས་མཚན་གསོལ་བ། །མཐུ་ནུས་ཆོ་འཕྲུལ་བསམ་མི་ཁྱབ། །དཀོར་བདག་ཆེན་པོ་ནོར་གྱི་ལྷ། །འཁོར་བཅས་དགྱེས་
བཞིན་བརྟན་པར་བཞུགས། །དམ་ལས་མ་འདའ་ས་མཱ་ཡ། །མ་ཧཱ་རཱ་ཛ་སཱ་པཱ་རི་ཝ་ར་ས་མཱ་ཡ་ཏིཥྛ་ལྡནུ། བཛྲ་ས་མཱ་ཡ་རཀྵནྟུ། ཞེས་པས་བཞུགས་སུ་གསོལ་ཞིང་དམ་ལ་གནས་པར་བྱས་ཏེ། མཆོད་པ་འབུལ་བ་ནི། ཧཱུྃ།
རྒྱལ་པོ་ཆེན་པོ་དགྱེས་བྱེད་མཆོད་པའི་སྤྲིན། །ཡིད་འོང་མཆོད་ཡོན་ཞབས་བསིལ་མེ་ཏོག་དང་། །དྲི་ཞིམ་བདུག་སྤོས་སྣང་གསལ་དྲི་མཆོག་དང་། །སྣ་ཚོགས་ཞལ་ཟས་རོལ་མོའི་བྱེ་བྲག་རིགས། །བདུད་རྩི་སྨན་དང་
རཀྟ་བ་ལིང་ཏ། །
# ༄༅། །དཔའ་རྩལ་ལ་བསྟོད་བསྐུལ་ཕུལ་བྱུང་འདོད་འཇོ། ན་མོ་གུ་རུ་པདྨ་ཀ་ར་ཡ། ཧཱུཾ་ཧཱི རྒྱལ་བ་ཀུན་དངོས་མཚོ་སྐྱེས་རྡོ་རྗེ་དང་། །དབང་ཆེན་རྟ་གདོང་བཞད་པའི་ལྷ་ཚོགས་ཀྱི། །གསང་གསུམ་ཡེ་ཤེས་རོལ་བའི་མཐུ་
སྟོབས་ལས། །བྱུང་བའི་དམ་ཚིག་རྡོ་རྗེའི་གཙུག་འཆང་བའི། །མདོ་སྔགས་ཆོས་འཁོར་གཉན་པོའི་སྲུང་མ་མཆོག །དཀོར་ནོར་གཏེར་བདག་ལས་རབ་རྡོ་རྗེ་དང་། །བསྟན་འགྲོའི་གཤེད་མའི་སྲོག་འཕྲོག་དཔའ་བོ་
374



སོ་བརྒྱད་བྱོན།
1 ༄༅། །རྩལ། །དྲེགས་པའི་ཡང་རྗེ་སྔོ་ལ་གཡུ་རྩེ་སོགས། །རང་རང་སྤྲུལ་བ་ཡང་སྤྲུལ་སྲས་བློན་ཡུམ། །འཁོར་ཚོགས་དམ་ཅན་རྒྱ་མཚོ་མ་ལུས་པ། །སྤྱན་འདྲེན་འདིར་གཤེགས་རྟེན་ལ་བརྟན་པར་བཞུགས། །དམ་
ལས་མ་འདའ་གང་བཅོལ་ལས་ཀུན་སྒྲུབས། །བདེ་སྟོང་ཡེ་ཤེས་རོལ་བ་ལས་བྱུང་བལཾ། །ཁྱེད་ཐུགས་དགྱེས་པ་བསྐྱེད་ནུས་མཆོད་པའི་སྤྲིན། །ཞི་དྲག་ཉེར་སྤྱོད་སྣ་ཚོགས་རོལ་མོའི་ཚོགས། །ཕུལ་བྱུང་འདོད་པའི་ཡོན་
ཏན་རྣམ་པ་ལྔ། །ཀུན་ལ་དབང་བསྒྱུར་རྒྱལ་སྲིད་རིན་ཆེན་བདུན། །ཕུན་ཚོགས་དགེ་ལེགས་ཀུན་འབྱུང་བཀྲ་ཤིས་རྫས། །རི་གླིང་རོལ་མཚོ་ལྕགས་རི་ཉི་ཟླ་སྐར། །ཕྱོགས་ལས་རྣམ་པར་རྒྱལ་བྱེད་གོ་ཆའི་རིགས། །ཕས་
རྒོལ་གཞོམ་མཛད་སྣ་ཚོགས་མཚོན་གྱི་ཚོགས། །སྤྱན་གཟིགས་དཀོར་ཆའི་ཡོ་བྱད་ཕ་མཐའ་ཡས། །དྲི་ཞིམ་བསང་གི་དུད་པ་སྤྲིན་ལྟར་འཁྲིགས། །ཇ་ཆང་གསེར་གཡུ་ཁྲག་སྐྱེམས་མཚོ་བཞིན་འཁྱིལ། །བསྒྲལ་བའི་ཤ་
རུས་སྣ་ཚོགས་ཞལ་ཟས་དང༌། །དམར་ཆེན་བརྗིད་ལྡན་གཏོར་མ་རི་ལྟར་སྤུངས། །ཕྱི་ནང་གསང་བསྒྲལ་བླ་མེད་བསྐང་བའི་རྫས། །གནམ་ས་བར་སྣང་ཡོངས་གང་མཆོད་སྤྲིན་འདིས། །ནོར་བདག་ལས་རབ་རྡོ་རྗེའི་
ཟླ་ ཐུགས་དམ་བསྐང་། །སྲོག་བདག་རྡོ་རྗེ་དཔལ་རྩལ་ཐུགས་དམ་བསྐང་། །གཉན་ཆེན་སྔོ་ལ་གཡུ་རྩེའི་ཐུགས་དམ་བསྐང་། །ཡུམ་སྲས་བློན་འབངས་སྤྲུལ་འཁོར་ཐུགས་དམ་བསྐང་། །ཐུགས་དམ་བསྐང་ངོ་ཕྱི་ནང་
375



རོལ་བའི་རྡོ་རྗེའི་གསུང་འབུམ།
གསང་བ་ཡི། །འགལ་རྐྱེན་མི་འདོད་མཚན་མ་དབྱིངས་སུ་བཟློག །ཉམས་ཆག་འགལ་འཁྲུལ་ཆོད་ཉིད་ཀློང་དུ་བཤགས། །མཐུན་རྐྱེན་བསམ་དགུ་ལྷུན་གྱིས་མྱུར་འགྲུབ་མཛོད། །སྙིགས་དུས་རྒྱལ་བསྟན་རིན་ཆེན་
སྐྱོང་བ་དང་། །འགྲོ་ཁམས་རྒྱ་མཚོའི་ཕན་བདེ་སྤེལ་བ་ལ། །མཐུ་སྟོབས་དྲག་ཤུལ་ནུས་རྩལ་དཔལ་ལྡན་པའི། །བསྟན་སྲུང་དྲེགས་པའི་དབང་བོ་རྣམས་ལ་བསྟོད། །དྲན་པ་ཙམ་གྱིས་ལུས་དང་གྲིབ་བཞིན་འགྲོགས། །
གསོལ་བ་བཏབ་ན་གང་བརྩམ་དོན་ཀུན་འགྲུབ། །རྦད་ན་ཡིད་གནག་དགྲ་བགེགས་མ་ལུས་པ། །སྐད་ཅིག་ཉིད་ལ་འཇོམས་མཛད་རྣམས་ལ་བསྟོད། །ཁྱེད་རྣམས་མཆོད་ཅིང་བསྟོད་ནས་བཅོལ་བའི་ལས། །རྒྱལ་
བསྟན་སྤྱི་དང་བྱེ་བྲག་ཐམས་ཅད་ཀྱི། །རིང་ལུགས་བཤད་སྒྲུབ་བསྟན་པ་མི་ཉམས་ཤིང་
། །གོང་ནས་གོང་དུ་འཕེལ་བའི་འཕྲིན་ལས་མཛོད། །རྣལ་འབྱོར་དཔོན་སློབ་སྦྱིན་བདག་སྲུང་བྱ་རྣམས། །མི་ཕྱུགས་ནོར་རྫས་
འཁོར་འབངས་གྲོགས་དང་བཅས། །གཞི་ལམ་བྱེས་སོགས་འགྲོའམ་འདུག་ཀྱང་རུང་། །མགོན་སྐྱབས་དཔུང་གཉེན་གཡེལ་བ་མེད་པར་མཛོད། །ནད་གདོན་འཇིགས་ཚོགས་མཐའ་དག་རབ་ཏུ་ཞི། །ཆོས་སྲིད་ཚེ་
དཔལ་བསོད་ནམས་ལེགས་ཚོགས་འཕེལ། །ཁམས་གསུམ་བརྟན་གཡོ་རླུང་སེམས་དབང་དུ་འདུ། །དགྲ་སྡེ་གདུག་པའི་དཔུང་ཚོགས་ཚར་གཅོད་མཛོད། །
376



༄༅། །བསྟན་སྲུང་ཆེན་པོ་བདུད་འདུལ་སྤྲིན་རིང་རྒྱལ་པོ་མཆོད་ཐབས་བཞུགས།
377



གཅིག་
རོལ་བའི་རྡོ་རྗེའི་གསུང་འབུམ།
༄༅། །ན་མོ་གུ་རུ་བྷྱ༔ དབང་ཆེན་ཁྲོ་རྒྱལ་མཚོ་སྐྱེས་ཐོད་འཕྲེང་རྩལ། །གྲུབ་མཆོག་རིག་འཛིན་རྒྱ་མཚོར་གུས་བཏུད་ནས། །བསྟན་སྲུང་བདུད་འདུལ་སྤྲིན་རིང་རྒྱལ་པོ་ཆེ། །བསྟེན་
བསྒྲུབ་མཆོད་ཐབས་རྣམ་བཞག་མདོ་ཙམ་སྤེལ། །དེ་ལ་འདིར་འཇམ་དཔལ་དབྱངས་དང་གཤིན་རྗེ་གཤེད་པོ་ཞི་ཁྲོའི་གསུང་གི་སྤྲུལ་བ་གནོད་སྦྱིན་བསེ་ཡི་སྐྱེས་བུ་དབང་སྔོན་སྲོག་
བདག་ཡམ་ཤུད་དམར་པོ་དང་རྒྱུད་གཅིག་པ་སྤྲུལ་བའི་ལྷ་ཆེན་བཀྭན་ལོ་ཡེའམ། བསྟན་སྲུང་ཆེན་པོ་བདུད་འདུལ་སྤྲིན་རིང་རྒྱལ་བོ་མཆོད་པའི་ཐབས་ལ། སྦྱོར་དངོས་རྗེས་གསུམ་
ལས། དང་པོ་སྟེགས་མཐོ་བར་རིན་པོ་ཆེའམ་བྷནྡྷ་འབར་བའི་སྣོད་དུ་དམར་གཏོར་ཟུར་གསུམ་ཆེ་བ་ཤ་ཁྲག་གིས་བརྒྱན་པའི་གཡས་གཡོན་དུ་དེ་འདྲ་ཆུང་བ་གཉིས་དང་བཅས་པའི་
378



གཉིས་
༄༅། །མཐར་ཤ་སྣ་ཟས་སྣས་བཀང་ལ། མདུན་དུ་ཞི་དྲག་གི་ཉེར་སྤྱོད། གསེར་སྐྱེམས། ཆང་ཕུད། ཕྱེ་མར། བསང་དུད་བཅས་གཙང་སྦྲ་དང་ལྡན་པས་ལེགས་པར་བཤམས།
རྣལ་འབྱོར་བའི་མདུན་དུ་རྡོར་དྲིལ་ཌཱ་མ་རུ་ནང་མཆོད་འཐོར་འབྲུ་སོགས་དྭགོས་ཆས་ཐམས་ཅད་ཚང་མ་འདུ་བྱས་ལ། གཉིས་པ་བདག་ཉིད་ལྷ་བསྐྱེད་པ་སྔོན་དུ་འགྲོ་བས། མདུན་
བསྐྱེད་ནི། ཧཱུྃ་ཧཱུྃ༔ སྣང་སྲིད་དངོས་ཀུན་འཕྲུལ་བ་མ་ལུས་པ། །རང་བཞིན་མི་དམིགས་སྤྲོས་བྲལ་དབྱིངས་ཉིད་ལས། །རྟེན་ཅིང་འབྲེལ་འབྱུང་སྣང་ཆ་སྒྱུ་མའི་འཕྲུལ། །མདུན་དུ་རང་
སྣང་རིན་ཆེན་གཞལ་ཡས་ཁང་། །རབ་མཛེས་བཀོད་ལེགས་ཡིད་འོང་རྣམ་པར་བཀྲ། །གསེར་གཡུའི་རྒྱ་ཕིབས་ནོར་བུའི་ཏོག་གིས་སྤྲས། །དབང་པོའི་གཞུ་ལྟར་དྭངས་གསལ་
379
པོད།



རོལ་བའི་རྡོ་རྗེའི་གཟ
རི་གསུང་འབུམ།
ཉམས་དགའ་བ། །རྔམས་བརྗིད་ལྷུན་ཆགས་རྒྱ་ཁྱོན་མཐའ་ཀླས་དབུས། །ཆུ་སྐྱེས་འདབ་བཞད་ཚ་ཟེར་རྒྱས་པའི་དབུས། །རབ་འབར་ཏྲིཡིག་དམར་པོ་གསལ་བ་ལས། །ཚ་རེག་བཟོད་དཀའི་འོད་ཟེར་དཔག་མེད་
འཕྲོས། །བསྟན་དགྲ་ཞིང་བཅུའི་དཔུང་ཚོགས་ཚར་བཅད་ནས། །ཚུར་འདུས་སྲིད་གསུམ་དྲེགས་བྱེད་ཚོགས་རྣམས་ཀྱི། །མཐུ་རྩལ་ནུས་སྟོབས་མ་ལུས་ཡོངས་བསྡུས་ཏེ། །ཏྲིཋཡིག་ལ་ཐིམ་དེ་ཉིད་ཡོངས་གྱུར་ལས། །
ཟབ་ཆེན་གོས་དར་ཁ་དོག་སྣ་ཚོགས་དང་། །གསེར་དངུལ་རིན་ཆེན་ཕྲ་ཚོམ་དུ་མ་ཡིས། །ལེགས་སྤྲས་སྒ་སྲབ་ཆས་ལྡན་རླུང་ཤུགས་འཆང་། །ཅང་ཤེས་བཙན་རྟ་དམར་པོ་བརྗིད་པའི་སྟེང་། །དྲེགས་པའི་སྡེ་དཔོན་ཆེན་
པོ་བཀཱན་ལོ་ཡེ། །སྟོབས་ལྡན་སྤྲིན་རིང་རྒྱལ་པོ་འཇིགས་པའི་གཟུགས། །སྐུ་མདོག་རབ་དམར་པདྨ་རཱ་གའི་མདངས། །སྤྱན་བགྲད་སྨྲ་ར་སྨིན་མ་མེ་ལྟར་འབར། །ཕྱག་གཡས་དགྲ་འཇོམས་འབར་བའི་རལ་གྲི་ཕྱར། །
ཕྱག་གཡོན་འདོད་དགུའི་ཆར་འབེབས་གཏེར་བུམ་བསྣམས། །དབུ་ལ་རྨོག་ཞུ་སྐུ་ལ་བསེ་ཁྲབ་གསོལ། །ཞབས་ལ་སག་ལྷམ་གཟི་བརྗིད་རབ་ཏུ་འབར། །དྲེགས་ཚོགས་ཟིལ་གནོན་འགྱིང་བག་སྟབས་ཀྱིས་བཞུགས། །
གཡས་སུ་ལས་མཁན་ཤན་པ་ཙི་ཐུང་དམར། །གཡོན་དུ་ཕོ་ཉ་ཤན་པ་ར་མགོ་ནག །མདུན་དུ་བཀའ་སྡོད་ཤིང་མ་ཐེ་ཙེ་མཐིང་། །དམག་དཔོན་ཡུམ་བློན་སྲས་དང་སྲས་མོ་དང་། །ལྷ་ཀླུ་དམུ་བཙན་སྤྲུལ་བ་ཡང་སྤྲུལ་
380



གསུམ་
ཀ ༄༅། །སོགས། །ཕྱི་ནང་དྲེགས་པའི་དམག་ཚོགས་གྲངས་མེད་བཅས། །ཆར་སྤྲིན་འཁྲིགས་བཞིན་མངོན་སུམ་ལྟ་བུ་གསལ། །གཙོ་འཁོར་ཀུན་གྱི་གནས་གསུམ་འབྲུ་གསུམ་མཚན། །བདག་མདུན་ཐུགས་སྲོག་ནས་
འཕྲོས་འོད་ཟེར་གྱིས། །རྒྱ་བོད་ཧོར་སོགས་རྡོ་རྗེའི་མཁར་རྫོང་སོགས། །གར་བཞུགས་གནས་ནས་སྤྲིན་རིང་རྒྱལ་པོ་ཆེ། །འཁོར་ཚོགས་དམ་ཅན་རྒྱ་མཚོའི་དཔུང་དང་བཅས། །རིངས་བའི་ཚུལ་གྱི་སྐད་ཅིག་ཡུད་
ཙམ་ལ། །མཆོད་པའི་གནས་འདིར་བཛྲ་ས་མ་ཛཿ ཞེས་བརྗོད་ཅིང་བསམ་ལ། སྤྱན་འདྲེན་ནི། ཧཱུྃ། འགྱུར་མེད་བདེ་བ་ཆེན་པོའི་ཀློང་ཡངས་ལས། །སྐྱེ་བའི་ཆོ་འཕྲུལ་དྲེགས་པའི་ཚུལ་བཞེངས་པ། །འཇིགས་རུང་
སྟོབས་ལྡན་བསྟན་སྲུང་བཀྭན་ལོ་ཡེ། །ལྷ་མཆོག་སྤྲིན་རིང་རྒྱལ་ཆེན་གཤེགས་སུ་གསོལ། །ཕུན་ཚོགས་ལོངས་སྤྱོད་ནམ་མཁའི་མཛོད་བརྙེས་པ། །ཡིད་བཞིན་ནོར་དང་དཔག་བསམ་ལྗོན་པ་ལྟར། །འབད་མེད་འདོད་
དགུ་འཇོ་བའི་དཔལ་ཡོན་ཅན། །གནོད་སྦྱིན་ནོར་ལྷའི་རྒྱལ་པོ་གཤེགས་སུ་གསོལ། །སྡང་ཞིང་གནོད་པར་བྱེད་པའི་བསམ་སྦྱོར་ཅན། །ཕན་ཚུན་གཡུལ་འགྱེད་འཐབ་ཅིང་རྩོད་བྱེད་པའི། །དགྲ་ལས་རྣམ་པར་རྒྱལ་
#་ བའི་རུ་མཚོན་ཅན། །བདུད་འདུལ་དམག་དཔོན་ཆེན་པོ་གཤེགས་སུ་གསོལ། །མ་རུངས་གནོད་སྦྱོར་འཚེ་བྱེད་དགྲ་དང་བགེགས། །ཞིང་བཅུ་ནག་པོའི་རྩ་ལག་སྡེ་དང་བཅས། །བསྟན་སྲུང་གདུག་ཅན་བསྒྲལ་བའི་
381



རོལ་བའི་རྡོ་རྗེའི་གསུང་འབུམ།
བཤས་ར་ནས། །སྟོབས་ལྡན་ཤན་པའི་སྡེ་དཔོན་གཤེགས་སུ་གསོལ། །རྒྱ་ནག་བོད་ཡུལ་སེ་ཆེན་ཧོར་སོག་གནས། །རྡོ་རྗེའི་མཁར་རྫོང་བཙན་པོ་ཐམས་ཅད་ནས། །ཐུབ་བསྟན་སྐྱོང་ཞིང་དཀོར་ནོར་སྤེལ་མཛད་ལྷ། །
བཀཱན་ཡུལ་ཆང་དབང་རྭ་ཛ་གཤེགས་སུ་གསོལ། །བཀའ་ཡི་བློན་ཆེན་ཤན་པ་དྲེགས་པའི་སྡེ། །རྣོ་བའི་མཚོན་ཐོགས་འཇིགས་པའི་རྣམ་འགྱུར་ཅན། །སྤྲུལ་བ་ཡང་སྤྲུལ་དམ་ཅན་རྒྱ་མཚོའི་ཚོགས། །མ་ལུས་དགྱེས་
བཞིན་གནས་འདིར་གཤེགས་སུ་གསོལ། །མ་ཧཱ་རཱ་ཛ་ས་པ་རི་ཝ་ར་ཨེ་བྱེ་ཧི་བཛྲ་ས་མཱ་ཛ་ཛ༔ ཞེས་སྤྱན་དྲངས་ལ། བཞུགས་གསོལ་ནི། ཧཱུཾ། རྒྱལ་བསྟན་སྐྱོང་མཛད་ལྷ་ཡི་དགེ་བསྙེན་ཆེ། །དྲེགས་པའི་སྡེ་དཔོན་གནོད་
སྦྱིན་གཏེར་གྱི་བདག །བདུད་འདུལ་སྤྲིན་རིང་རྒྱལ་པོ་འཁོར་ཚོགས་བཅས། །དགྱེས་འཛུམ་དགའ་བའི་གར་གྱིས་བརྟན་པར་བཞུགས། །བཛྲ་ས་མཱ་ཡ་ཏིཥྛ་ལྡན། ཞེས་བཞུགས་སུ་གསོལ་ལ། དམ་བསྒྲགས་ནི། ཧཱུྃ།
དམ་ཅན་སྲུང་མ་ཁྱེད་དང་བདག་ཉིད་ནི། །རིག་འཛིན་བླ་མས་བཀའ་དམ་གཅིག་འདྲེས་ཕྱིར། །རུ་ང་ཕྲག་དོག་གདུག་སེམས་རབ་སྤོང་ལ། །ཞི་ཞིང་བྱམས་བརྩེའི་བུ་བཞིན་འབྲལ་མེད་སྐྱོངས། །བཛྲ་ས་མཱ་ཡ་རཀྵནྟཾ།
ཞེས་དམ་བསྒྲགས་བྱ། ཕྱག་འཚལ་བ་ནི། ཧཱུྃ། སྤྲུལ་བའི་རྒྱལ་པོ་ཆེན་པོ་བཀྭན་ལོ་ཡེ། །རྒྱལ་བསྟན་སྐྱོང་ལ་རབ་དགྱེས་མཐུ་རྩལ་ཅན། །འདོད་དགུའི་དངོས་གྲུབ་སྩོལ་མཛད་ཡིད་བཞིན་ནོར། །ངེས་དོན་བྱང་ཆུབ་
382



ཀ༄༅། །བརྙེས་ལ་དང་བས་འདུད། །ན་མོ་པུ་རུ་ཤ་ཡ་ཧོ༔ ཞེས་ཕྱག་བྱས་ལ། མཆོད་པ་འབུལ་བ་ནི། ཧཱུྃ། དངོས་བཤམ་ཡིད་བྱུང་ཕྱི་ནང་གསང་བ་ཡི། །མཐུན་རྫས་མཆོད་སྤྲིན་རྒྱ་མཚོས་མཁའ་བཀང་ནས། །བསྟན་
སྲུང་སྤྲིན་རིང་རྒྱལ་པོ་འཁོར་བཅས་ལ། །འབུལ་ལོ་འདོད་དགུའི་དངོས་གྲུབ་ཆར་ལྟར་ཕོབ། །མ་ཧཱ་རཱ་ཛ་ས་པཱ་རི་ཝ་ར་སརྦ་པཱུ་ཛ་ཧོ༔ ཞེས་པས་མཆོད། བསྟོད་པ་ནི། ཧཱུཾ། རིག་འཛིན་རྩ་བརྒྱུད་བླ་མའི་བཀའ་དམ་
བཞིན། །ཐོགས་མེད་སྒྲུབ་མཛད་བསྟན་སྲུང་དམ་ཚིག་ཅན། །འདོད་དགུའི་དངོས་གྲུབ་སྩོལ་མཛད་ནོར་གྱི་བདག །རབ་འབྱམས་འཕྲིན་ལས་དབང་ཕྱུག་ཁྱེད་ལ་བསྟོད། །ཅེས་པས་བསྟོད། བཤགས་པ་ནི། ཧཱུྃ། ཆོས་
རྣམ་རང་བཞིན་སྤྲོས་མཚན་ལས་འདས་ཀྱང་། །མ་རིག་དབང་གིས་ནོངས་པ་གང་མཆིས་ཀུན། །བླ་མ་ཡི་དམ་མཁའ་འགྲོ་ཆོས་སྲུང་སྤྱི། །ཁྱད་པར་སྤྲིན་རིང་རྒྱལ་པོའི་སྤྱན་སྔར་བཤགས། །བཛྲ་ས་མཱ་ཡ་ཤུདྡྷེ་ཨ ཡིག་
བརྒྱ་བརྗོད། བསྐང་བ་ནི། བསྐང་རྫས་རྣམས་ནམ་མཁའ་མཛོད་ཀྱི་སྔགས་རྒྱས་བྱིན་གྱིས་བརླབས་ཤིང་རྒྱ་ཆེར་སྤེལ་ལ།
བཞི་བྱོན།
383
པོད།



F8c
རོལ་བའི་རྡོ་རྗེའི་གསུང་འབུམ།



༄༅། །ལྷ་གཉན་ཆེན་པོ་རྨ་རྒྱལ་སྦོམ་ར་ལ་བརྟེན་པའི་གཡང་འགུག་བྱ་ཚུལ་ཕུན་ཚོགས་འདོད་དགུའི་ཆར་འབེབས་སོགས་
གཞི་བདག་མཆོད་བསྟོད་ཀྱི་སྐོར་བཞུགས་སོ། །
385



གཅིག་
རོལ་བའི་རྡོ་རྗེའི་གསུང་འབུམ།
༄༅། །ན་མོ་གུ་རུ་ཨཱརྱ་ལོ་ཀི་ཤྭ་ར་ཡ། འདིར་ལྷ་གཉན་ཆེན་པོ་གཏེར་སྲུང་རྨ་རྒྱལ་སྦོམ་ར་ལ་བརྟེན་པའི་གཡང་འགུག་བྱ་བར་འདོད་པས། མདའ་དར་ལག་ཏུ་ཐོགས་ཏེ་གདངས་
སྙན་དབྱངས་རོལ་དང་བཅས་འདི་སྐད། ཀྱེ། ཕྱ་ཁུ་ཡེ། བསླུ་མེད་རྩ་བརྒྱུད་བླ་མ་ཡི་དམ་ལྷ། །མཆོག་གསུམ་དཔའ་བོ་མཁའ་འགྲོ་དམ་ཅན་སྡེ། །ནོར་ལྷ་གཡང་ལྷ་མ་ལུས་བརྩེར་
དགོངས་ལ། །མཆོག་ཐུན་བཀྲ་ཤིས་ཕྱ་གཡང་ཆར་དུ་སྙིལ། །སྲིད་པའི་ལྷ་རྒན་འབྲོག་གནས་དྲེགས་པའི་རྗེ། །མཐུ་སྟོབས་ཐོགས་མེད་འདོད་དགུ་གཏེར་གྱི་བདག །ལྷ་གཉན་ཆེན་
པོ་རྨ་རྒྱལ་སྦོམ་ར་ཡིས། །ཆོས་སྲིད་དཔལ་འབྱོར་རྒྱས་པའི་འཕྲིན་ལས་མཛོད། །དབྱངས་ཕྱུག་ཡུམ་ཆེན་རྡོ་རྗེ་དྲག་མོ་རྒྱལ། །དཔའ་བའི་སྲས་དགུ་མཛངས་པའི་སྲས་མོ་དགུ། །
386



གཉིས་
༄༅། །གཉན་ཆེན་སྡེ་བཞི་གཡང་གི་ལྷ་མོ་བཞིས། །ཕྱོགས་བཅུའི་ཕྱུ་གཡང་འགུགས་པའི་སྡོང་གྲོགས་མཛོད། །ཡུལ་ལྷ་སྲིང་ལྕམ་བཞི་བཅུ་རྩ་ལྔ་དང་། །རྨ་རིགས་སུམ་བརྒྱ་
དྲུག་ཅུ་ལ་སོགས་པ། །བགྲངས་ཡས་བཀའ་སྟོད་འཁོར་ཚོགས་རྒྱ་མཚོའི་ཡིས། །དབུལ་ཞིང་ཕོངས་པ་སེལ་བའི་གྲོགས་ལྡན་མཛོད། །ལྷར་བཅས་འགྲོ་བའི་རྙེད་དཀའི་རྟེན་གྱི་
མཆོག །རྣམ་སྨིན་ཡོན་ཏན་བརྒྱད་ཀྱིས་མངོན་འཕགས་ཤིང་། །སྐྱོན་བྲལ་དལ་འབྱོར་ཡིད་བཞིན་ནོར་བུ་ཡི། །ཕུན་ཚོགས་བཀྲ་ཤིས་ཕྱ་གཡང་མྱུར་ཁུག་ཅིག །ལས་དང་རྐྱེན་གྱིས་
བསྐྱེད་པའི་ཕྱི་ནང་གི། །ལུས་སེམས་ཟུག་ངུ་སྟེར་བའི་ཆོས་བྱེད་གེགས། །མི་འདོད་ཉེར་འཚེའི་མིང་ཙམ་མེད་པ་ཡི། །མཐུན་རྐྱེན་འདོད་དགུའི་ཕྱ་གཡང་མྱུར་ཁུག་ཅིག །ཡུན་རིང་
387
པོད།



རོལ་བའི་རྡོ་རྗེའི་གསུང་འབུམ།
བགྲངས་བྱ་བརྒྱ་སྟོང་བསྐལ་བའི་བར། །ཚེ་སྲོག་མི་ནུབ་གཞོམ་གཞིག་ཀུན་དང་བྲལ། །འགྱུར་བ་མེད་པ་རྡོ་རྗེའི་ཁམས་བཞིན་དུ། །འཆི་མེད་ཚེ་དཔལ་ཕྱ་གཡང་མྱུར་ཁུག་ཅིག །འཚེ་བྲལ་བཀོད་ལེགས་ཡིད་འོང་
ཉམས་དགའི་གནས། །རིན་ཐང་བྲལ་བའི་རྒྱན་གོས་མལ་སྟན་ཆས། །སྲ་བརྟན་རྣོ་ངར་འབར་བའི་གོ་མཚོན་སོགས། །མཁོ་དགུའི་ཡོ་བྱད་ཕྱ་གཡང་མྱུར་ཁུག་ཅིག །གསེར་དངུལ་རིན་ཆེན་རྣམ་མང་འབྲུ་ཡི་རིགས།
ཟབ་ཆེན་གོས་དར་ནོམ་རྫས་སྣ་ཚོགས་ཀྱིས། །བང་མཛོད་ནམ་མཁའི་མཛོད་བཞིན་ཡོངས་ག་
ས་གཏམས་པའི། །འཛད་མེད་ལོངས་སྤྱོད་ཕྱ་གཡང་མྱུར་ཁུག་ཅིག །མྱང་བས་ལུས་སེམས་བདེ་དགའ་རྒྱས་པའི་དཔལ། །ཞིམ་
མངར་རོ་བཅུད་ནུས་པ་ཕུན་སུམ་ཚོགས། །བཀྲེས་སྐོམ་གདུང་སེལ་བཟའ་བཅའ་བརྒྱུད་བའི་ཚོགས། །མི་ཟད་གཏེར་གྱི་ཕྱ་གཡང་མྱུར་ཁུག་ཅིག །རིགས་རུས་ཕུན་ཚོགས་གཟུགས་མཛེས་དཔའ་མཛངས་ལྡན། །དད་
བརྩོན་ཤེས་རབ་ཕུལ་བྱུང་ཚེ་ཆོས་ལ། །རང་དབང་འབྱོར་བའི་བུ་དང་ཚ་བོ་སོགས། །གཙང་བའི་རིགས་བརྒྱུད་ཕྱ་གཡང་མྱུར་ཁུག་ཅིག །ཤ་རྒྱས་སྤུ་སྡུག་འདོད་དགུ་འཇོ་བ་ཡི། །བཞོན་ཁལ་ཞོན་པ་སྣ་ཚོགས་རྐང་
འགྲོའི་རིགས། །རེ་བ་རི་ལུང་ཀུན་ཏུ་ཡོངས་གང་བའི། །རྐང་བཞི་ཕྱུགས་ཀྱི་ཕྱ་གཡང་མྱུར་ཁུག་ཅིག །ཡིད་བཞིན་དབང་རྒྱལ་རིན་ཆེན་བུམ་པ་བཟང་
། །མ་རྨོས་འཁྲུངས་པའི་ལོ་ཏོག་འདོད་འཇོའི་བ། །དཔག་བསམ་
388



གསུམ་
༄༅། །ཤིང་སོགས་ལྷ་ཀླུ་མི་ཡི་དཔལ། །དགོས་འདོད་ཀུན་འབྱུང་ཕྱ་གཡང་མྱུར་ཁུག་ཅིག ། དཔའ་རྩལ་རྟུལ་ཕོད་ཐགས་བཟང་རིས་ཀྱི་ཟླ། །མངའ་ཐང་ཆབ་སྲིད་འཁོར་ལོའི་བསྒྱུར་རྒྱལ་བཞིན། །སྟོབས་འབྱོར་
ལོངས་སྤྱོད་རྣམ་མང་ཐོས་སྲས་དང་། །ཀུན་ནས་མཚུངས་པའི་ཕྱུ་དང་གཡང་ཁུག་ཅིག །མི་དང་མི་མིན་དྲེགས་ལྡན་ཆེ་དགུ་དང་། །ལོག་པའི་ལམ་ཞུགས་དམུ་རྒོད་རང་སེམས་འདི། །གཅིག་ཏུ་རྣམ་དཀར་དགེ་ཆོས་
སྤྱོད་པ་ལ། །དབང་དུ་བགྱིད་པའི་ཕྱ་གཡང་མྱུར་ཁུག་ཅིག །བསྟན་འགྲོར་ལོག་པའི་བསམ་སྦྱོར་གདུག་ཅན་རྣམས། །བརྩེ་བའི་དབང་གིས་མཐུ་སྟོབས་རྩལ་ཤུགས་ཀྱིས། །སྨག་མེད་ཚར་གཅོད་ཆོས་དབྱིངས་སྦྱོར་
མཛད་པའི། །མངོན་སྤྱོད་ལས་ཀྱི་ཕྱ་གཡང་མྱུར་ཁུག་ཅིག །སྐྱེ་རྒུ་མ་ལུས་བདེ་ཞིང་སྐྱིད་པའི་གཞི། །ལུང་རྟོགས་བསྟན་པའི་རྒྱལ་མཚན་མི་ནུབ་པ། །འཛིན་སྐྱོང་སྤེལ་བྱེད་མཁས་གྲུབ་རྒྱ་མཚོའི་སྡེ། །བསྟན་དང་བསྟན་
འཛིན་ཕྱ་གཡང་མྱུར་ཁུག་ཅིག །རྣམ་དག་ཐོས་བསམ་བསྒོམ་པའི་ཕ་མཐར་སོན། །འཁྲུལ་བྲལ་འཆད་རྩོད་རྩོམ་པའི་ལས་ལ་བརྩོན། །དྲི་མེད་བསླབ་གསུམ་རིམ་གཉིས་རྟོགས་པའི་ཕྱུག །བཤད་དང་སྒྲུབ་པའི་ཕྱ་
* གཡང་མྱུར་ཁུག་ཅིག །རྒྱལ་བསྟན་སྙིང་པོའི་ཡང་སྙིང་ས་སྐྱ་བའི། །སྙན་བརྒྱུད་གདམས་ངག་རིན་ཆེན་གཏེར་མཛོད་ཆེ། །ཕྱོགས་དུས་ཀུན་ཏུ་མཁའ་ལྟར་ཁྱབ་པ་ཡི། །མཛད་འཕྲིན་རྒྱ་མཚོའི་ཕྱུ་གཡང་མྱུར་ཁུག་ཅིག །
389



རོལ་བའི་རྡོ་རྗེའི་གསུང་འབུམ།
འཁོར་འདས་ཆོས་སྲིད་བྱ་བ་མ་ལུས་པ། །གང་བརྩམ་ཡིད་ལ་སྨོན་པ་ཇི་བཞིན་དུ། །འཕྲལ་ཡུན་དགེ་ཞིང་ཕན་བདེ་འབྱུང་བའི་ལས། །མྱུར་ཏུ་འགྲུབ་པའི་ཕྱ་གཡང་མྱུར་ཁུག་ཅིག །མཐུན་པའི་རླུང་རྟ་ཁམས་གསུམ་
ཀུན་ལས་རྒྱལ། །སྙན་པའི་འབྲུག་སྟོང་ས་གསུམ་བླ་ན་ལྡིར། །གྲགས་པའི་བ་དན་སྲིད་པའི་རྩེ་མོར་གཡོ། །ཕྱོགས་ལས་རྣམ་རྒྱལ་ཁྱུ་གཡང་མྱུར་ཁུག་ཅིག །མདོར་ན་སྲིད་ཞིའི་དགེ་མཚན་ལེགས་པའི་ཚོགས། །བཀྲ་
ཤིས་ཕུན་སུམ་ཚོགས་པའི་ཕྱ་དང་གཡང་། །ཡིད་ལ་བསམ་དགུའི་རེ་འབྲས་མ་ལུས་པ། །ལྷུན་གྱིས་འགྲུབ་པའི་ཕྱ་གཡང་མྱུར་ཁུག་ཅིག །མཐུ་རྩལ་ནུས་སྟོབས་ཐོགས་མེད་རྫུ་འཕྲུལ་ཅན། །ལྷ་ཡི་དགེ་བསྙེན་སྦོམ་ར་
འཁོར་དང་བཅས། །མ་གཡེལ་མ་གཡེལ་བཅོལ་བའི་ལས་མཐའ་དག །སྐད་ཅིག་ཉིད་ལ་ཐོགས་པ་མེད་པར་སྒྲུབས། །རིག་འཛིན་གྲུབ་པའི་དབང་པོ་པདྨ་འབྱུང་། །ཇོ་འབྲོམ་བརྩེ་ཆེན་སྙིང་པོ་ཡབ་སྲས་སོགས། །རྩ་
བ་བརྒྱུད་པའི་བླ་མ་མ་ལུས་པའི། །བཀའ་དང་དམ་ལས་མ་འདའ་ས་མཱ་ཡ། །རྣལ་འབྱོར་བདག་ཅག་ཡོན་མཆོད་འཁོར་དང་བཅས། །གཞི་ལམ་བྱེས་སུ་འགྲོ་འམ་འདུག་ཀྱང་རུང་། །དུས་དྲུག་བྱ་ར་མེལ་ཚེ་མ་གཡེལ་
བར། །སྲུང་ཞིང་སྐྱོང་ལ་མགོན་སྐྱབས་དཔུང་གཉེན་མཛོད། །དེང་ནས་ལུས་དང་གྲིབ་བཞིན་རྟག་འགྲོགས་ལ། །དམ་ཆོས་སྒྲུབ་པའི་འགལ་རྐྱེན་ཀུན་ཞི་ཞིང་། །ཆོས་མཐུན་འདོད་པའི་དོན་རྣམས་ཡིད་བཞིན་དུ།
390



བཞི་
༄༅། །འབད་མེད་བདེ་བླག་ཉིད་དུ་འགྲུབ་པར་མཛོད། །ཐུབ་བསྟན་ནམ་མཁའི་ནོར་བུའི་གཟི་འོད་ཀྱིས། །སྙིགས་དུས་མི་ཤེས་མུན་པ་དྲུང་ནས་ཕྱུངས། །འགྲོ་རྣམས་རྫོགས་ལྡན་པད་ཚལ་དཔལ་ལ་རོལ། །ཕྱོགས་
ཀུན་དགེ་ལེགས་སྣང་བས་ཁྱབ་གྱུར་ཅིག །༧ ཅེས་ལྷ་གཉན་ཆེན་པོ་རྨ་རྒྱལ་སྦོམ་ར་ལ་བརྟེན་པའི་གཡང་འགུགས་བྱ་ཚུལ་ཕུན་ཚོགས་འདོད་རྒུའི་ཆར་འབེབས་ཞེས་བྱ་བ་འདི་ནི་དཔལ་ཆེན་རྟ་མཆོག་རོལ་བའི་རྣལ་འབྱོར་བ་དགེ་སློང་བློ་བཟང་བསྟན་
འཛིན་ནས་ལྷ་རྫས་བཅས་ཡང་ཡང་བསྐུར་བས་ཞལ་ངོ་མ་ལྡོག་ཙམ་དུ། རྨོངས་རྟུལ་གྱི་ན་པ་ཝ་གཱིནྡྲའམ་མིང་གཞན་རོལ་བའི་རྡོ་རྗེ་འབོད་པས་སུག་ལས་བགྱིས་པའོ། །འདིས་ཀྱང་འཇིག་རྟེན་ཁམས་ཀུན་བཀྲ་ཤིས་ཕུན་སུམ་ཚོགས་པའི་དགེ་མཚན་བྱེ་བས་
ཡོངས་སུ་ཁྱབ་པར་བྱེད་པའི་རྒྱུར་གྱུར་ཅིག དགེའོ། །སརྦ་མངྒ་ལཾ།
༄༅། །གཉན་ཆེན་སྔོ་ལ་གཡུ་རྩེའི་བསང་མཆོད་འདོད་དགུའི་སྤྲིན་ཕུང་ཞེས་བྱ་བ་བཞུགས་སོ། །རཾ་ཡཾ་ཁཾ། ཨོཾ་ཨཱཧཱུཾ། ཀྱེ། གླིང་བཞིའི་མཆོག་གྱུར་འཛམ་བུའི་གླིང་། །དུས་གསུམ་རྒྱལ་བ་ཐམས་ཅད་ཀྱི། །ཆོས་ཀྱི་འཁོར་ལོ་
ཤ་ བསྐོར་བའི་གནས། །འཕགས་ཡུལ་བྱང་ཕྱོགས་ཁ་བ་ཅན། །མདོ་ཁམས་སྨད་ཀྱི་ཡུལ་ལྗོངས་སུ། །ཕྱི་ལྟས་བྲག་རི་མཐོ་ལ་བརྗིད། །ནང་དུ་ལྷ་ཡི་ཕོ་བྲང་ཆེ། །བཀོད་ལེགས་ཡིད་འོང་མཛེས་པའི་དབུས། །གཉན་ཆེན་
391



རོལ་བའི་རྡོ་རྗེའི་གསུང་འབུམ།
དགྲ་བླའི་རྒྱལ་པོ་ཆེ། །སྔོ་ལ་གཡུ་རྩེ་སྐུ་མདོག་མཐིང་། །ཕྱག་གཡས་ཆེ་དགུ་མ་ལུས་པ། །དབང་དུ་འགུགས་བྱེད་ལྕགས་ཀྱུ་དང་། །གཡོན་པ་སྒྲུབ་ལ་འདོད་དགུའི་དཔལ། །དངོས་གྲུབ་སྩོལ་ཕྱིར་ནོར་གཞོང་བསྣམས།
གྲུ་མོ་གཡོན་ན་དགྲ་དང་བགེགས། །འཇོམས་མཛད་རྣོ་ངར་རུ་མཚོན་འཆང་། །ཁྲབ་རྨོག་བེར་ཆེན་སག་ལྷམ་གསོལ། །སྟག་ཤར་དཔའ་བོའི་ཆས་དང་ལྡན། །ཆིབས་སུ་རྟ་ནག་རྟིང་དཀར་ལ། །གསེར་གཡུའི་སྒ་སྲབ་
ཆོས་ལྡན་སྟེང་། །སྐུ་བརྗིད་འགྱིང་བག་རྣམ་འགྱུར་ངོམས། །ཡུམ་སྲས་བློན་འཁོར་རྒྱ་མཚོར་བཅས། །གདུང་བའི་དབྱངས་ཀྱིས་སྤྱན་འདྲེན་ན། །དགྱེས་པའི་གར་གྱིས་ད་ཚུར་བྱོན། །སྔགས་རྒྱ་ཏིང་འཛིན་མཐུ་དཔལ་
གྱིས། །བྱིན་རླབས་འཛད་མེད་གཏེར་ཆེན་སོགས། །ཡོངས་སུ་སྤེལ་བའི་བསང་མཆོད་སྤྲིན། །འདོད་དགུ་ཀུན་འབྱུང་དཔལ་ཡོན་གྱིས། །གནམ་ས་བར་སྣང་མ་ལུས་པ། །ཀུན་ནས་ལེགས་པར་རབ་བཀང་ནས། །སྔོ་
ལ་གཡུ་རྩེ་འཁོར་དང་བཅས། །བསང་ངོ་མཆོད་དོ་དགྱེས་པར་བཞེས། །དཔལ་གྱི་གཏོར་མ་གཡག་ལུག་ར། །མདའ་མདུང་གྲི་ཤང་གཏེར་བུམ་དཔལ། །ཕྱེ་མར་ཇ་ཆང་གསེར་གཡུའི་སྐྱེམས། །སྟག་སེང་ཁྱུང་འབྲུག་
རླུང་རྟའི་ཚོགས། །མི་ཟད་ནམ་མཁའི་མཛོད་བཞིན་དུ། །དགྱེས་པ་སྐྱེད་བྱེད་མཆོད་སྤྲིན་གྱིས། །སྔོ་ལ་གཡུ་རྩེ་འཁོར་བཅས་མཆོད། །ཅི་བཅོལ་ལས་ཀུན་ཐོགས་མེད་མཛོད། །མི་མཐུན་ཉེས་པའི་ཚོགས་རྣམས་
392



T
༄༅། །བཤགས། །ཕྱི་ནང་གསང་བའི་བར་ཆད་བཟློག །དགྲ་བགེགས་དཔུང་བཅས་ཐལ་བར་རློག །མི་འདོད་ཉེར་འཚེ་དབྱིངས་སུ་སོལ། །ཚེ་རིང་ནད་མེད་དཔལ་འབྱོར་སྤེལ། །ལོ་ཕྱུགས་རིགས་བརྒྱུད་འཕེལ་
དར་རྒྱས། །མཐུན་པའི་རླུང་རྟ་ཡར་ལ་སྐྱེད། །མངའ་ཐང་སྙན་གྲགས་རྒྱས་པ་དང་། །བསྟན་པའི་རྒྱལ་མཚན་ཀུན་ཏུ་ཚུགས། །བསྟན་འཛིན་སྐྱེས་བུའི་ཞབས་པད་བརྟན། །དགེ་འདུན་སྡེ་རྣམས་ཐུགས་མཐུན་ཞིང་། །
བཤད་སྒྲུབ་ཆོས་ཀྱི་བྱ་བ་འཕེལ། །ཡངས་པའི་ཁམས་ཀུན་རྫོགས་ལྡན་ལྟར། །བདེ་སྐྱིད་ཉི་ཟླའི་འོད་ལྟར་གསལ། །འགྲོ་རྣམས་ཕན་ཚུན་བྱམས་ལྡན་ཞིང་། །རྣམ་དཀར་དགེ་བཅུའི་དཔལ་ལ་སྤྱོད། །བཀྲ་ཤིས་ཕུན་
ཚོགས་དགེ་མཚན་རྒྱས། །ཕྱོགས་ཀུན་ཡོངས་སུ་ཁྱབ་པར་མཛོད། །དགྲ་བླ་གཉན་པོ་མཐུ་རྩལ་ཅན། །བདག་ལ་ལུས་དང་གྲིབ་མ་ལྟར། །མི་འབྲལ་ཉེ་བར་རྟག་འགྲོགས་ནས། །གང་བརྩམ་དོན་རྣམས་མྱུར་འགྲུབ་
མཛོད། །མདོར་ན་ལྷ་ཁྱོད་མཆོད་པའི་འབྲས། །ཆོས་སྲིད་དཔལ་ཡོན་ལེགས་པའི་ཚོགས། །གེགས་མེད་སྨོན་དོན་ཅི་ལྟ་བར། །དེ་བཞིན་འགྲུབ་པའི་སྡོང་གྲོགས་མཛོད། །༧ ཅེས་གཉན་ཆེན་སྔོ་ལ་གཡུ་རྩེའི་བསང་མཆོད་འདོད་
* དགུའི་སྤྲིན་ཕུང་ཞེས་བྱ་བ་འདི་ཡང་བརྩོན་ལྡན་ངག་དབང་དཔལ་འབྱོར་གྱི་མོས་ངོར། གྱི་ན་བ་རོལ་མིང་བས་མཁའ་སྤྱོད་གླིང་ནས་ཤར་མར་བྲིས་པའོ། །དགེའོ། །
393
ལྟ་



རོལ་བའི་རྡོ་རྗེའི་གསུང་འབུམ།
༄༅། །གཉན་ཆེན་སྔོ་ལ་གཡུ་རྩེའི་བསང་མཆོད་འཕྲིན་ལས་མྱུར་འགྲུབ་ཅེས་བྱ་བ་བཞུགས་སོ། །རཾ་ཡཾ་ཁཾ། ཨོཾ་ཨཱཿཧཱུྃ། འཛམ་གླིང་བྱང་ཕྱོགས་ཁ་བ་ཅན་གྱི་ལྗོངས། །མདོ་སྨད་ཤར་ཕྱོགས་རྒྱ་བོད་གཉིས་ཀྱི་མཚམས། །དགེ་
བཅུ་ཚང་བའི་ཡུལ་མཆོག་ཕྱོགས་བཅུའི་ཡུལ། །ཕྱི་བལྟས་བྲག་རི་རྔམས་བརྗིད་མཐོ་ལ་གཟེངས། །ནང་དུ་ལྷ་ཡི་གཞལ་ཡས་ཁང་ཆེན་ནང་། །དཔལ་འབྱོར་ལོངས་སྤྱོད་ནོར་གྱིས་གཏམས་པའི་དབུས། །དགྲ་ལྷའི་
རྒྱལ་པོ་སྔོ་ལ་གཡུ་རྩེ་རྗེ། །གཉན་ཆེན་ཕོ་བ་རོག་པོ་ཞེས་གྲགས་པ། །སྐུ་མདོག་སྔོན་པོ་རབ་བརྗིད་གཟི་མདངས་འབར། །ཁྲབ་རྨོག་བེར་ཆེན་སག་ལྷམ་དཔའ་བོའི་ཆོས། །ཕྱག་གཡས་རྣོ་ངར་འབར་བའི་རུ་མཚོན་
ཕྱར། །གཡོན་པས་འདོད་འབྱུང་གཏེར་གྱི་བུམ་པ་བསྣམས། །གསེར་དངུལ་དར་ཟབ་སྒ་སྲབ་ཆས་ལྡན་པའི། །ཆིབས་སུ་རྟ་ནག་རྟིང་དཀར་རླུང་ཤུགས་ཅན། །ཞོན་ནས་སྟོང་གསུམ་ཡིད་ཀྱིས་སྐོར་མཛད་པའི། །མཐུ་
སྟོབས་རྫུ་འཕྲུལ་ཐོགས་མེད་གཉན་གྱི་རྒྱལ། །འཁོར་ཚོགས་ཡུམ་སྲས་སྤྲུལ་བ་བཀའ་འཁོར་བཅས། །དད་གདུང་མོས་པ་དྲག་པོས་འབོད་ལགས་ན། །ཐུགས་བརྩེས་རྫུ་འཕྲུལ་ཤུགས་ཀྱིས་སྐད་ཅིག་ལ། །སྤྱན་འདྲེན་
འདིར་བྱོན་དགྱེས་པའི་གདན་ལ་བཞུགས། །དངོས་སུ་བཤམས་དང་ཡིད་ལས་བྱུང་བ་ཡི། །དྲི་ཞིམ་བསང་གི་མཆོད་སྤྲིན་རྒྱ་མཚོ་ཆེ། །ཕྱེ་མར་གསེར་སྐྱེམས་མཆོད་གཏོར་སྤྱན་གཟིགས་ཚོགས། །ས་དང་བར་སྣང་ནམ་
394



དྲུག་
༄༅། །མཁའི་ཁམས་གང་བས། །བསང་ངོ་མཆོད་དོ་སྔོ་ལ་གཡུ་རྩེ་བསང་། །མཆོད་དོ་བརྔན་ནོ་ཕོ་བ་རོག་པོ་བརྔན། །གསོལ་ལོ་མཆོད་དོ་གཉན་གྱི་རྒྱལ་པོ་གསོལ། །གསོལ་མཆོད་བསྟོད་དོ་གང་བཅོལ་ཐོགས་
མེད་མཛོད། །མཛེས་ལྡན་ཡུམ་ཆེན་མ་མ་ལུ་གུ་བསང་། །མཐུ་ལྡན་སྲས་མཆོག་ཐོ་རེ་རྒྱལ་བ་བསང་། །བཀྲ་ཤིས་དཔལ་གྱི་ལྷ་བྲག་དཀར་པོ་བསང་། །སྡོང་གྲོགས་བྱེད་པའི་ཟར་དཀར་གཉན་པོ་བསང་། །གྲོགས་བྱེད་
མགོ་དཀར་མགོ་སྔོན་རྣམ་གཉིས་བསང་། །མཐུ་དཔུང་སྟོབས་ལྡན་སྤོས་རི་ཟླུམ་པོ་བསང་། །དུར་འཛིན་ཆེན་པོ་སྐྱེས་རི་མཐོན་པོ་བསང་། །དམག་བསྐུལ་གཉན་རྗེ་ཡོངས་སྔོན་འབར་བ་བསང་། །ཕྱི་དང་ནང་གི་བློན་
ཆེན་རྣམ་གཉིས་བསང་། །དཔའ་རྩལ་ལྡན་པའི་གཉན་དམག་སྐྱ་བརྒྱ་བསང་
། །སྒོ་སྐྱོང་རབ་འབར་གཟའ་བདུད་མགོ་དགུ་བསང་། །ནམ་མཁའི་དབྱིངས་ཀུན་ཁྱབ་པའི་ལྷ་དམག་བསང་། །བར་སྣང་ཁམས་ཀུན་གང་
བའི་གཉན་དམག་བསང་། །ས་གཞིའི་ཁྱོན་ཀུན་འགེངས་པའི་ཀླུ་དམག་བསང་། །བསང་ངོ་མཆོད་དོ་བརྔན་ནོ་དགྱེས་པར་བཞེས། །ཉམས་ཆག་འགལ་འཁྲུལ་ཐམས་ཅད་མཐོལ་ཞིང་བཤགས། །རིག་འཛིན་འདུས་པ་
w པདྨ་ཐོགས་ཕྲེང་དང་། །བརླང་སྟོན་བྱང་ཆུབ་ཨ་མི་འདྲེ་བཀོལ་སོགས། །རྩ་བརྒྱུད་བླ་མའི་བཀའ་དམ་ཇི་བཞིན་དུ། ཐ་ཚིག་སྙིང་ལ་འཆང་པའི་གསང་དམ་ཅན། །སངས་རྒྱས་བསྟན་པ་གཉན་པོ་ཁྱེད་ཀྱི་སྲུངས།
395



རོལ་བའི་རྡོ་རྗེའི་གསུང་འབུམ།
མཆོག་གསུམ་དབུ་འཕང་གཉན་པོ་ཁྱེད་ཀྱིས་བསྟོད། །དགེ་འདུན་འདུས་པའི་སྡེ་རྣམས་ཁྱེད་ཀྱི་སྐྱོངས། །ལུང་རྟོགས་བསྟན་པ་རིན་ཆེན་ཁྱེད་ཀྱིས་སྤེལ། །འགྲོ་ཁམས་རྒྱ་མཚོའི་བདེ་སྐྱིད་འཕེལ་བ་དང་། །རྣམ་དཀར་
དགེ་བཅུས་ཕྱོགས་ཀུན་ཡོངས་ཁྱབ་ཅིང་། །བཀྲ་ཤིས་དཔལ་གྱིས་ས་གསུམ་མཛེས་པ་ཡི། །རྣམ་བཞིའི་འཕྲིན་ལས་གཡེལ་མེད་ཁྱེད་ཀྱིས་མཛོད། །རྣལ་འབྱོར་བདག་ལ་ལུས་དང་གྲིབ་ལྟར་འགྲོགས། །ཁ་སྨྲས་གླེང་
རྩོད་དགྲ་གདོན་ཉེར་འཚེའི་རིགས། །མི་འདོད་བགེགས་ཀྱི་མཚན་མ་ཅི་བྱུང་ཡང་། །མཐུ་ལྡན་གཉན་གྱི་རྒྱལ་པོས་ཆེམ་ལ་ཕོབ། །དོ་བདོ་ཕོད་བཙུགས་འགྲན་ཚོལ་གླག་ལྟའི་ཚེ། །བལྟ་བྱེད་མིག་སྒྲིབ་སྨྲ་བྱེད་ལྕེ་ཆོད་
ལ། །དྲན་པའི་སྙིང་ཕྱུངས་ཀུན་ནས་ཕམ་བྱས་ནས། །བདག་ཅག་ཕྱོགས་རྣམ་ཀུན་ལས་རྒྱལ་བར་མཛོད། །ཁ་དཀར་སྙིང་ནག་བསམ་སྦྱོར་ལོག་པའི་རིགས། །བདག་ལ་སྡང་བྱེད་དགྲ་བོ་མ་ལུས་པ། །རྣམ་དཀར་ལས་
ལ་བར་ཆད་བརྩམ་པ་ཀུན། །མངོན་སྤྱོད་དྲག་པོའི་ལས་ཀྱིས་ཚར་གཅོད་མཛོད། །རྗེ་བཙུན་བླ་མའི་ཞབས་བརྟན་འཕྲིན་ལས་རྒྱས། །དགེ་འདུན་སྡེ་རྣམས་ཐུགས་མཐུན་ཁྲིམས་གཙང་ཞིང་། །བཤད་དང་སྒྲུབ་
བ་པའི་
རྒྱལ་མཚན་ལེགས་བཟུང་ནས། །འགྲོ་བའི་དཔལ་དུ་འཚོ་བཞེས་འཕེལ་དར་མཛོད། །མཐའ་འདྲེ་གདུག་པའི་རྒྱུ་བ་རྩད་བཅད་ནས། །ཡངས་པའི་ཁམས་ཀུན་ནད་མུག་འཁྲུགས་རྩོད་ཞི། །མི་མཐུན་དུས་ཀྱི་རྒུད་
396



བདུན་
ཀ༄༅། །ཚོགས་མ་ལུས་པ། །མྱུར་ཏུ་ཞི་ཞིང་བཟློག་པའི་འཕྲིན་ལས་མཛོད། །ཆོས་བྱེད་བདག་ཅག་སྐྱབས་འོག་སྦྱིན་བདག་བཅས། །མི་ནོར་ལོངས་སྤྱོད་རིགས་རྒྱུད་མངའ་ཐང་རྒྱས། །ལས་རླུང་སྙན་གྲུགས་དར་
རྒྱས་རེ་འབྲས་ཀུན། །འབད་མེད་ལྷུན་གྱིས་འགྲུབ་པའི་འཕྲིན་ལས་མཛོད། །མདོར་ན་ཆོས་དང་སྲིད་ཀྱི་བྱ་བ་ཀུན། །གང་བརྩམ་དོན་རྣམས་ཐོགས་མེད་འགྲུབ་པ་དང་། །བྱང་ཆུབ་ལམ་གྱི་འགལ་རྐྱེན་ཀུན་ཞི་ནས།
མཐུན་རྐྱེན་མྱུར་ཏུ་འགྲུབ་པའི་སྡོང་གྲོགས་མཛོད། །༧ ཅེས་གཉན་ཆེན་སྔོ་ལ་གཡུ་རྩེའི་བསང་མཆོད་འཕྲིན་ལས་མྱུར་འགྲུབ་ཅེས་བྱ་བ་འདི་ཡང་དད་ལྡན་བློ་བཟང་རྣམ་རྒྱལ་ནས་བསྐུལ་ངོ་མ་ལྡོག་ཙམ་དུ། གྱི་ན་བ་པདྨ་རིག་འཛིན་རྡོ་རྗེའམ་མིང་
གཞན་སྤྱང་པོ་རོལ་མིང་བ་དེས་གང་ཤར་མཁའ་སྤྱོད་གླིང་ནས་ཤར་མར་བྲིས་པའོ། །དགེའོ། །
༄༅། །གཉན་ཆེན་སྔོ་ལ་གཡུ་རྩེའི་བསང་མཆོད་འདོད་དོན་ལྷུན་འགྲུབ་ཅེས་བྱ་བཞུགས་སོ། །རཾ་ཡཾ་ཁཾ། ཨོཾ་ཨཱཧཱུཾ། ཀྱེ། མདོ་སྨད་ཤར་ཕྱོགས་རྒྱ་བོད་མཚམས་ཤེད་ན། །སྲ་བརྟན་རྡོ་རྗེའི་བྲག་རྫོང་འབར་བའི་ཀློང་། །སྣ་
ཚོགས་རིན་ཆེན་ལས་གྲུབ་ཕོ་བྲང་དབུས། །ཆིབས་སུ་རྟ་ནག་སྟེང་དཀར་མྱུར་མགྱོགས་སྟེང་། །གཉན་ཆེན་སྔོ་ལ་གཡུ་རྩེ་སྐུ་མདོག་མཐིང་། །ཁྲབ་རྨོག་བེར་གསོལ་དར་མདུང་གཏེར་བུམ་བསྣམས། །འཁོར་ཚོགས་
397



རོལ་བའི་རྡོ་རྗེའི་གསུང་འབུམ།
ཡུམ་སྲས་བློན་འབངས་བཀའ་སྡོད་བཅས། །སྤྱན་འདྲེན་འདིར་བྱོན་བྱིན་རླབས་རབ་སྤེལ་བའི། །དངོས་འབྱོར་ཡིད་སྤྲུལ་བསང་གཏོར་སྐྱེམས་ཕུད་ཚོགས། །སྤྱན་གཟིགས་དཀོར་ཆ་ཡོ་བྱད་མཁོ་དགུའི་གཏེར།
འདོད་ལྔའི་དཔལ་འཛིན་མཆོད་སྤྲིན་རྒྱ་ཆེན་འདིས། །གནམ་ས་བར་སྣང་མ་ལུས་ཡོངས་བཀང་ནས། །དྲེགས་པའི་སྡེ་དཔོན་གཉན་ཆེན་འཁོར་ཚོགས་བཅས། །གསོལ་ལོ་མཆོད་དོ་འགལ་འཁྲུལ་ནོངས་ཀུན་བཤགས།
བདག་ཅག་དཔོན་སློབ་རྒྱུ་སྦྱོར་མི་ནོར་ཀུན། །ཉིན་མཚན་ཀུན་ཏུ་སྲུང་སྐྱོབ་སླ་བ་དང་། །འགལ་རྐྱེན་
འགལ་རྐྱེན་ཉེས་ཚོགས་བཀྲ་མི་ཤིས་པའི་རིགས། །མི་འདོད་མཚན་ལྟས་ངན་པ་དབྱིངས་སུ་སོལ། །མཐུན་རྐྱེན་ཚེ་ཆོས་ལོངས་
སྤྱོད་དཔལ་འབྱོར་སྤེལ། །སྙན་གྲགས་ལས་དང་རླུང་རྟ་དར་བར་མཛོད། །སྡང་བྱེད་དགྲ་དཔུང་མ་ལུས་ཆེམས་ལ་ཕོབ། །གནོད་པའི་བགེགས་ཚོགས་ཐལ་བའི་རྡུལ་བཞིན་རློག །དུས་ངན་སྙིགས་མའི་རྒུད་ཚོགས་
དབྱིངས་སུ་སྐྱོད། །བཀྲ་ཤིས་དགེ་ལེགས་འཕེལ་བའི་འཕྲིན་ལས་མཛོད། །ཐུབ་བསྟན་དར་རྒྱས་ཡུན་དུ་གནས་པ་དང་། །བསྟན་འཛིན་སྐྱེས་མཆོག་རྣམས་ཀྱི་ཞབས་པད་བརྟན། །དགེ་འདུན་སྡེ་འཕེལ་བཤད་སྒྲུབ་བྱ་
བ་རྒྱས། །ཡངས་པའི་ཁམས་ཀུན་བདེ་ཞིང་སྐྱིད་པར་མཛོད། །མདོར་ན་མཐུ་ལྡན་གཉན་གྱི་རྒྱལ་པོ་ཁྱོད། །བདག་ལ་ལུས་དང་གྲིབ་མ་ལྟར་འགྲོགས་ནས། །གང་བརྩམ་འདོད་པའི་དོན་རྣམས་མ་ལུས་པ། །ལྷུན་གྱིས་
398



བརྒྱུད་
ཀ༄༅༅། །འགྲུབ་པའི་སྡོང་གྲོགས་གཡེལ་མེད་མཛོད། །༧ ཅེས་གཉན་ཆེན་སྔོ་ལ་གཡུ་རྩེའི་བསང་མཆོད་འདོད་དོན་ལྷུན་གྲུབ་ཅེས་བྱ་བ་འདི་ཡང་དད་ལྡན་ཚེ་ནོར་གྱི་མོས་ངོར། གྱི་ན་བ་རོལ་མིང་བས་མཁའ་སྤྱོད་གླིང་ནས་བྲིས་པ་དགེ །
༄༅། །ལྷ་གཉན་ཆེན་པོ་སྔོ་ལ་གཡུ་རྩེའི་བསང་མཆོད་བསྡུས་པ་བདུད་རྩིའི་སྤྲིན་ཕུང་ཞེས་བྱ་བ་བཞུགས་སོ། ། རཾ་ཡཾ་ཁཾ། ཨོཾ་ཨཱཧཱུཾ། ཀྱེ། དཔལ་ལྡན་མགོན་པོའི་བཀའ་ཉན་མཐུ་སྟོབས་བདག ། བདུད་མགོན་ཏྲག་ཤད་ནག་
པོའི་རྣམ་པར་འཕྲུལ། །གཉན་རྒོད་ཆེན་པོ་སྔོ་ལ་གཡུ་རྩེ་ལ། །གསང་བའི་མཚན་ནི་ཕོ་བ་རོག་པོ་ཞེས། །དྲེགས་པའི་སྡེ་དཔོན་ཆེན་པོ་མཐུ་རྩལ་ཅན། །ཡུམ་སྲས་བློན་འབངས་བཀའ་འཁོར་རྒྱ་མཚོར་བཅས། །བསང་
མཆོད་འབོད་པའི་མགྲོན་དུ་སྤྱན་འདྲེན་ན། །དགྱེས་པའི་གར་གྱིས་གློག་ལྟར་མྱུར་ཏུ་བྱོན། །སྔགས་དང་ཕྱག་རྒྱ་ཏིང་འཛིན་མཐུ་དཔལ་གྱིས། །དངོས་འཛིན་སྐྱོན་བྲལ་བྱིན་བརླབས་རབ་སྤེལ་བའི། །རྩི་བཅུད་ཤིང་སྣ་
སྨན་སྣ་སྤོས་སྣའི་ཚོགས། །ཕྱེ་མར་ཤེལ་ཚིག་དཀར་ནག་འབྲུ་སྣའི་རིགས། །བཅུད་མངར་ཟས་སྣ་བརྗིད་ལྡན་གཏོར་མའི་ཚོགས། །སྣ་ཚོགས་གཟུགས་འགྲོས་དར་ཟབ་གོས་སྣའི་རིགས། །དགྲ་བགེགས་ཤ་ཁྲག་ཇ་
ཆང་སྐྱེམས་ཕུད་ཚོགས། །རི་ལྟར་སྤུངས་ཤིང་མཚོ་ལྟར་འཁྱིལ་བ་འདི། །ཞུག་ཆེན་འབར་བའི་ཁྲོད་དུ་རབ་སྲེག་པའི། །དྲི་ཞིམ་འདོད་དགུའི་དཔལ་འཛིན་བསང་མཆོད་སྤྲིན། །འཛད་མེད་ནམ་མཁའ་མཛོད་ཀྱི་རང་
399



རོལ་བའི་རྡོ་རྗེའི་གསུང་འབུམ།
བཞིན་གྱི། །གནམ་ས་བར་སྣང་མ་ལུས་ཡོངས་ཁྱབ་པས། །བསང་ངོ་གཉན་རྒོད་འབར་བ་འཁོར་བཅས་བསང་། །མཆོད་དོ་སྔོ་ལ་གཡུ་རྩེ་འཁོར་བཅས་མཆོད། །གསོལ་ལོ་ཕོ་བ་རོག་པོ་འཁོར་བཅས་གསོལ། །བརྔན་
ནོ་དྲེགས་པའི་སྡེ་དཔོན་འཁོར་བཅས་བརྔན། །དགྱེས་པར་བཞེས་ལ་མཐུ་སྟོབས་དཔུང་བསྐྱེད་ལ། །མཐའ་དམག་གདུག་པའི་དཔུང་ཚོགས་ཆེམས་ལ་ཕོབ། །མི་བསྲུན་མཐའ་འདྲེའི་རྒྱུ་བ་རྩད་ནས་ཆོད། །མི་འདོད་
དུས་ཀྱི་རྒུད་པ་དབྱིངས་སུ་སོལ། །རྣལ་འབྱོར་ཡོན་མཆོད་མི་ནོར་ལོ་ཕྱུགས་འཁོར། །མངའ་ཐང་ཆབ་སྲིད་ཐམས་ཅད་ལྷ་ཁྱོད་ལ། །བཅོལ་ལོ་གཏད་དོ་ཉིན་མཚན་དུས་ཀུན་ཏུ། །སྲུང་སྐྱོབ་སླ་བའི་འཕྲིན་ལས་གཡེལ་
མེད་མཛོད། །ཐུབ་བསྟན་རིས་མེད་ཕྱོགས་དུས་ཐམས་ཅད་དུ། །དར་ཞིང་རྒྱས་ལ་ཡུན་དུ་གནས་པར་མཛོད། །འགྲོ་རྣམས་ཕན་ཚུན་བྱམས་པའི་སེམས་ལྡན་ཞིང་། །བདེ་སྐྱིད་དཔལ་གྱིས་རྟག་ཏུ་འཚོ་བར་མཛོད།
མདོར་ན་སྡང་དགྲ་གདོན་བགེགས་ཐལ་བར་རློགས། །མཐུན་རྐྱེན་ཚེ་ཆོས་དཔལ་འབྱོར་ལོངས་སྤྱོད་སྤེལ། །ཆོས་སྲིད་བསམ་དོན་མཐའ་དག་སྨོན་པ་ལྟར། །ལྷུན་གྱིས་འགྲུབ་པའི་སྡོང་གྲོགས་རྒྱ་ཆེན་མཛོད། །༧ ཅེས་
ལྷ་གཉན་ཆེན་པོ་སྔོ་ལ་གཡུ་རྩེའི་བསང་མཆོད་བསྡུས་པ་བདུད་རྩིའི་སྤྲིན་ཕུང་འདི་ཡང་དགོས་གལ་ལ་བརྟེན་ནས། གྱི་ན་བ་རོལ་མིང་བས་འཕྲལ་དུ་གང་ཤར་མཁའ་སྤྱོད་གླིང་ནས་ཤར་མར་བྲིས་པའོ། །དགེའོ། །
400



དགུ་
ཀ༄༅། །༄༅། །གཡུ་རྩེའི་བསང་བསྡུས་དངོས་གྲུབ་མྱུར་སྩོལ་སོགས་བཞུགས། ཨོཾ་ཨཱཧཱུཾ། ཀྱེ། སྔོན་ཚེ་སློབ་དཔོན་པདྨ་ཐོད་འཕྲེང་གི། །སྤྱན་སྔར་ཇི་ལྟར་ཁས་བླང་དམ་བཅས་བཞིན། །ཐ་ཚིག་སྙིང་ལ་འཆང་བའི་གཡར་
དམ་ཅན། །གཉན་ཆེན་སྔོ་ལ་གཡུ་རྩེ་ཡུམ་སྲས་བློན། །སྤྲུལ་བ་ཡང་སྤྲུལ་བཀའ་ཉན་འཁོར་ཚོགས་བཅས། །འདིར་བྱོན་རྒྱ་ཆེན་བསང་གི་མཆོད་པའི་སྤྲིན། །དྲི་ཞིམ་འདོད་ལྔའི་དཔལ་འཛིན་མཁོ་དགུའི་དཔལ། །མ་
ཚང་མེད་པས་གནམ་ས་བར་སྣང་ཀུན། །ཡོངས་བཀང་སྔོ་ལ་གཡུ་རྩེ་འཁོར་བཅས་བསང་
། །གསོལ་ལོ་མཆོད་དོ་ཐུགས་འགལ་ཉེས་ཚོགས་བཤགས། །བདག་ཅག་ཡོན་མཆོད་གར་འགྲོ་གར་གནས་ཀྱང་། །ལྷ་མཆོག་
དྲེགས་པའི་དབང་པོ་ཁྱོད་ཉིད་ལ། །བཅོལ་ལོ་གཏད་དོ་དུས་རྣམས་ཐམས་ཅད་དུ། །རེ་ལྟོས་འཆའ་བའི་ཚུལ་འདི་ལེགས་དགོངས་ལ། །དགྱེས་བརྩེས་འཛུམ་པའི་མདངས་ཀྱིས་རྗེས་བཟུང་ནས། །བསྲུང་ཞིང་སྐྱོང་ལ་
མགོན་སྐྱབས་དཔུང་གཉེན་མཛོད། །བྱད་ཁ་རྒོད་གཏོང་ནད་ཡམས་གོད་ཁ་བཟློག །ཁ་སྨྲས་གླེང་རྩོད་རྨི་ལྟས་མཚན་ངན་སོལ། །གཟུགས་ཅན་དགྲ་ཡི་དཔུང་ཚོགས་མ་ལུས་ཐུལ། །གཟུགས་མེད་བགེགས་ཀྱི་གནོད་
Jཔ་དབྱིངས་སུ་སྐྱོད། །མདོར་ན་མི་འདོད་མཚན་མ་ཀུན་ཞི་ནས། །མཐུན་རྐྱེན་ཚེ་དཔལ་བསོད་ནམས་ལོངས་སྤྱོད་སྤེལ། །ལས་རླུང་སྙན་གྲགས་ཕྱོགས་བཅུར་དར་བ་དང་། །གང་བརྩམ་ཆོས་སྲིད་འདོད་དོན་ལྷུན་གྲུབ་
401



རོལ་བའི་རྡོ་རྗེའི་གསུང་འབུམ།
མཛོད། ། ༧ ཅེས་གཉན་ཆེན་སྔོ་ལ་གཡུ་རྩེའི་བསང་མཆོད་འདི་ཡང་སྐལ་བཟང་རྡོ་རྗེའི་ངོར། གྱི་ན་བ་རོལ་མིང་བས་སོ། །དགེའོ། ། ༈ ཀྱེ། པད་འབྱུང་བཀའ་སྡོད་རྡོ་རྗེའི་ཐ་ཚིག་ཅན། །མཐུ་ལྡན་གཉན་ཆེན་སྔོ་ལ་གཡུ་རྩེ་རྗེ། །ཡུམ་
སྲས་བློན་འབངས་འཁོར་བཅས་འདིར་བྱོན་ལ། །ཡིད་མཐུན་འཛད་མེད་བསང་མཆོད་རྒྱ་ཆེན་འདི། །འབུལ་ལོ་དགྱེས་པར་བཞེས་ལ་མཉེས་ཚིམ་ནས། །བདག་ཅག་འཁོར་བཅས་གར་འགྲོ་གར་འདུག་ཀྱང་། །ལུས་
དང་གྲིབ་ལྟར་ཉེ་བར་རབ་བགྲོགས་ནས། །སྲུང་སྐྱོབ་སྦ་བའི་འཕྲིན་ལས་གཡེལ་མེད་མཛོད། །བདག་ལ་སྡང་བྱེད་ཁ་སྨྲས་གླེང་རྩོད་མཁན། །གནོད་ཅིང་འཚེ་བའི་དགྲ་བགེགས་དཔུང་བཅས་ཐུལ། །ཆོས་དང་སྲིད་ཀྱི
བྱ་བ་ཐམས་ཅད་ཀྱི། །འགལ་རྐྱེན་ཀུན་སོལ་མཐུན་རྐྱེན་སྡོང་གྲོགས་མཛོད། །༧ ཅེས་པའི་གཉན་ཆེན་སྔོ་ལ་གཡུ་རྩེའི་བསང་བསྡུས་འདི་ཡང་ཐོད་སྣང་གི་ངོར། རོལ་མིང་བས་སོ། །དགེའོ། ། ༈ ཀྱེ། སྣང་སྲིད་དྲེགས་པའི་སྡེ་དཔོན་མཐུ་
བོ་ཆེ། །གཉན་ཆེན་སྔོ་ལ་གཡུ་རྩེ་དགྲ་བླའི་རྒྱལ། །ཡུམ་སྲས་བློན་འབངས་སྤྲུལ་བ་བཀའ་འཁོར་བཅས། །འདིར་བྱོན་འཛད་མེད་བསང་མཆོད་བདུད་རྩིའི་སྤྲིན། །འབུལ་ལོ་མཆོད་དོ་མཉེས་ཤིང་ཚིམ་པར་རོལ། །
ཉམས་ཆག་འགལ་འཁྲུལ་ཐམས་ཅད་མཐོལ་ཞིང་བཤགས། །འགལ་རྐྱེན་ཉེས་པའི་མཚན་མ་དབྱིངས་སུ་སོལ། །སྡང་དགྲ་གདོན་བགེགས་དུས་མིན་འཆི་བ་བཟློག །མཐུན་རྐྱེན་ཚེ་རིང་ནད་མེད་འབྱོར་བ་རྒྱས། །སྙན་
402



༄༅། །གྲགས་ལས་དང་རླུང་རྟ་ཕྱོགས་བཅུར་དར། །བསམ་དོན་ཐམས་ཅད་འབད་མེད་ལྷུན་གྱིས་འགྲུབ། །བཀྲ་ཤིས་བདེ་སྐྱིད་དཔལ་རྒྱས་འཕྲིན་ལས་མཛོད། །༧ ཅེས་གཉན་གྱི་བསང་བསྡུས་འདི་ཡང་ཚེ་བཀྲའི་ངོར། རོལ་
མིང་བས་སོ། །དགེའོ། ། ༈ ཀྱེ། པདྨ་འབྱུང་གནས་བརླང་སྟོན་བྱང་ཆུབ་སོགས། །རིག་འཛིན་བརྒྱུད་པའི་བཀའ་ཉན་མཐུ་རྩལ་ཅན། །གཉན་ཆེན་རྔོ་ལ་གཡུ་རྩེ་ཡུམ་སྲས་བློན། །སྤྲུལ་བ་བཀའ་འཁོར་རྒྱ་མཚོའི་ཚོགས་
དང་བཅས། །དགྱེས་བཞིན་བྱོན་ལ་འདོད་དགུའི་བསང་མཆོད་སྤྲིན། །བཞེས་ལ་རྣལ་འབྱོར་ཆོས་སྲིད་འདོད་པའི་དོན། །གང་བཅོལ་བྱ་བ་མཐའ་དག་འབད་མེད་དུ། །ལྷུན་གྱིས་འགྲུབ་པའི་སྡོང་གྲོགས་དམ་པ་མཛོད། །
༧ ཅེས་པའང་ཀེ་ཏུའི་ངོར། རོལ་མིང་བས་སོ། །དགེའོ། ། ༈ ཀྱེ། གཉན་ཆེན་སྔོ་ལ་གཡུ་རྩེ་ཡུམ་སྲས་བློན། །སྤྲུལ་བ་ཡང་སྤྲུལ་བཀའ་ཉན་འཁོར་ཚོགས་བཅས། །འདིར་བྱོན་བསང་སྐྱེམས་རྒྱ་མཚོ་འདི་བཞེས་ལ། །བདག་ལ་
སྡང་བྱེད་དགྲ་ཐུལ་གདོན་བགེགས་ཆོམས། །ཁ་སྨྲས་གླེང་རྩོད་ཉེ་བར་ཞི་བ་དང་། །ཆོས་སྲིད་དཔལ་འབྱོར་ལོངས་སྤྱོད་རིགས་རྒྱུད་དར། །ཚེ་བསོད་ལས་རླུང་སྙན་གྲགས་རྒྱས་པ་དང་། །གང་བརྩམ་དོན་ཀུན་འབད་
བླ་མེད་ལྷུན་འགྲུབ་མཛོད། །༧ ཅེས་སྔོ་ལ་གཡུ་རྩེའི་བསང་མཆོད་བསྡུས་པ་འདི་ཡང་ཀུན་དགའི་དོན་དུ་གཞན་གྱིས་བསྐུལ་ངོ་མ་ལྡོག་པར། ཐ་ཤལ་རོལ་མིང་བས་སོ། །དགེའོ། ། ༈ ཀྱེ། སྔོ་ལ་གཡུ་རྩེ་ཕོ་བ་རོག་པོ་ཞེས། །མཐུ་ལྡན་དགྲ་ལྷའི་
#
403



རོལ་བའི་རྡོ་རྗེའི་གསུང་འབུམ།
རྒྱལ་པོ་འཁོར་ཚོགས་བཅས། །འདིར་བྱོན་རྒྱ་ཆེན་བསང་གི་མཆོད་པའི་སྤྲིན། །འབུལ་ལོ་དགྱེས་བཞེས་བདག་གི་འདོད་པའི་དོན། །མི་འདོད་དགྲ་གདོན་ཉེས་ཚོགས་དབྱིངས་སུ་སོལ། །ཆོས་སྲིད་བསམ་དགུ་འབད་
མེད་ལྷུན་འགྲུབ་མཛོད། །༧ ཅེས་གཉན་ཆེན་སྔོ་ལ་གཡུ་རྩེའི་བསང་བསྡུས་འདི་ཡང་བློ་རྒྱལ་གྱི་མོས་ངོར། གྱི་ན་བ་རོལ་མིང་བས་སོ། །དགེའོ། ། ༈ ཀྱེ། པདྨ་འབྱུང་གནས་རླུང་སྟོན་བྱང་ཆུབ་སོགས། །རིག་འཛིན་བརྒྱུད་པའི་བཀའ་སྡོད་ཐ་
ཚིག་ཅན། །གཉན་ཆེན་སྔོ་ལ་གཡུ་རྩེ་འཁོར་ཚོགས་བཅས། །འདིར་བྱོན་རྒྱུ་ཆེན་བསང་གི་མཆོད་སྤྲིན་འབུལ། །བཞེས་ལ་ཐུགས་འགལ་ཉེས་ཚོགས་མ་ལུས་བཤགས། །ཁ་སྨྲས་གླེང་རྩོད་དགྲ་བགེགས་དཔུང་བཅས་
ཐུལ། །ཚེ་ཆོས་བསོད་ནམས་ལས་རླུང་དར་བ་དང་། །གང་བརྩམ་འདོད་དོན་འབད་མེད་ལྷུན་འགྲུབ་མཛོད། ། ༧ ཅེས་པའང་གད་སྐལ་ངོར། གྱི་ན་བ་རོལ་མིང་བས་སོ། །དགེའོ། །
༄༅། །སྔོ་ལ་གཡུ་རྩེའི་བསྐུལ་བ་གནམ་ལྕགས་འབར་བའི་ཐོག་ཆར་ཞེས་བྱ་བ་བཞུགས་སོ། ། ཧཱུྃ་སྐྱེ་མེད་དབྱིངས་ལས་རབ་བཞེངས་པ། །འགགས་མེད་སྤྲུལ་བའི་ཆོ་འཕྲུལ་གར། །གཉན་གྱི་རྒྱལ་པོ་དྲེགས་པའི་གཙོ། །སྔོ་
ལ་གཡུ་རྩེ་འབྲོག་གནས་ཚུལ། །ཕོ་བ་རོག་པོ་མཐུ་རྩལ་ཅན། །ཁྱོད་ནི་རྒྱལ་བསྟན་སྲུང་མཛད་བདག །འགྲོ་བའི་བདེ་སྐྱིད་སྤེལ་བའི་གཉེན། །སྔོན་ཚེ་པདྨ་ཐོད་ཕྲེང་དང་། །བརླང་སྟོན་བྱང་ཆུབ་ལ་སོགས་པ། །རིག་
404
ཅ༨



བཅུ་གཅིག་
༄༅། །འཛིན་བརྒྱུད་པའི་བཀའ་བསྒོས་ལྟར། །ཡི་དམ་ལྷ་ཡི་དམ་ཚིག་བཞིན། །ཐ་ཚིག་སྙིང་ལ་དམ་འཆང་བ། །སྙིགས་མའི་རླང་སྤྱོད་རྡོལ་བའི་དུས། །གཉན་གྱི་རྒྱལ་པོ་ཁྱོད་ལ་གཡེལ། །ནག་ཕྱོགས་འབྱུང་པོའི་ཟླ་
ཁ་དར། །མཐའ་དམག་གདུག་པའི་མཚོ་ཆེན་འཕྱུར། །ནད་མཚོན་མུ་གེའི་བསྐལ་ངན་འཕེལ། །མི་དགེ་བཅུ་ལ་དྲག་ཏུ་སྤྱོད། །སངས་རྒྱས་ཆོས་ཀྱི་བསྟན་པ་འགྲིབ། །འགྲོ་བའི་ཕན་བདེ་ཉམས་པ་རྣམས། །དགོངས་
སམ་ཉེ་བར་གཟིགས་མཛད་དམ། །ཕོ་བ་རོག་པོ་འཁོར་ཚོགས་བཅས། །དེ་རིང་གློ་བུར་འབོད་པའི་དོན། །བསྟན་དགྲ་འདུལ་བའི་དུས་ལ་བབ། །སྣང་སྲིད་དྲེགས་པའི་ཁ་ལོ་བསྒྱུར། །མཐུ་སྟོབས་ནུས་པའི་རྩལ་ཆེན་
དཀྲུགས། །མགྱོགས་པ་ཞོན་ལ་གོ་ཆ་གྱོན། །རྣོ་མཚོན་ཐོགས་ལ་དབང་རྩ་ལ་སྐྱེད། །དྲག་ཤུལ་གདུག་རྩུབ་ཆོ་འཕྲུལ་སྟོན། །གནམ་ས་བར་སྣང་མ་ལུས་པ། །སྤྲུལ་བའི་དམག་གིས་ཡོངས་སུ་ཁོངས། །གཏུམ་རྔམས་ཟ་
བྱེད་མཆེ་བ་གཙིགས། །གསོད་བྱེད་རྣོ་མཚོན་འབར་བ་ཐོགས། །མི་སྡུག་འཇིགས་པའི་རྣམ་འགྱུར་སྟོན། །ཀི་སྒྲ་བསོ་སྒྲ་འབྲུག་ལྟར་སྒྲོགས། །རྒྱོབ་སོད་དྲག་པོའི་རྐན་སྒྲ་གཏོང་། །དགྲ་སྲོག་གཅོད་པའི་དུས་ལ་བབས། །དགྲ་
# སྙིང་འབྱིན་པའི་དུས་ལ་བབས། །དགྲ་ཤ་ཟ་བའི་དུས་ལ་བབ། །དགྲ་ཁྲག་བཏུང་པའི་དུས་ལ་བབ། །དགྲ་རུས་འཆའ་བའི་དུས་ལ་བབ། །དགྲ་ནོར་བགོ་བའི་དུས་ལ་བབ། །དགྲ་བོ་བརླག་པའི་དུས་ལ་བབ། །དེ་རིང་
405



རོལ་བའི་རྡོ་རྗེའི་གསུང་འབུམ།
རྣལ་འབྱོར་བདག་ཅག་གིས། །བསྐུལ་ལོ་དགྲ་བོའི་སྟེང་དུ་བསྐུལ། །ཆད་དོ་དགྲ་བོའི་སྟེང་དུ་རྦད། །མངག་ཡུལ་མ་ནོར་མངོན་ཤེས་ཅན། །བསྒྲལ་བྱ་མ་ཤོར་མཐུ་སྟོབས་ཅན། །ཁྱོད་ནི་བཀའ་སྡོད་རྫུ་འཕྲུལ་ཅན། །
བདག་ནི་རྣལ་འབྱོར་དམ་ཚིག་ཅན། །གསོལ་མཆོད་བྱས་པ་ཆུད་མ་གཟོན། །རེ་ལྟོས་འཆའ་བ་དོན་མ་ཆུང་། །རྩ་བརྒྱུད་བློ་མའི་བཀའ་མ་བཅག །ཁས་བླང་གཉན་པོའི་དམ་མ་རལ། །ལས་འབྲས་འདི་ཕྱིར་ཁག་མ་
ཤན། །དྲག་པོའི་མཐུ་རྩལ་ལས་མ་གཡེལ། །བཅོལ་བའི་ལས་འདི་ཡུན་མ་བསྲིངས། །མངགས་པའི་བྱ་བ་དུས་མ་འགྱངས། །མ་གཡེལ་སྟོབས་ལྡན་དཔུང་ཚོགས་བཅས། །མངོན་སྤྱོད་ལས་འདི་ད་ལྟ་སྒྲུབས། །གནམ་
ས་ལྟ་བུའི་ཞལ་སྒོ་གདོངས། །ཁྲག་ཆང་དཔའ་པའི་རྒྱུགས་སྐྱེམས་འབུལ། །བཞེས་ལ་ཁྲོ་འཁྲུགས་དྲག་ཤུལ་ངོམས། །འཇིགས་རུང་ཧ་ཧའི་གད་མོ་རྒོད། །ནད་ཡམས་རིམས་ཀྱི་ཚང་ཆེན་དཀྲུགས། །ལྟས་ངན་ཐན་གྱི་
ཆར་བ་ཕོབ། །དགྲ་བོའི་མིང་དང་རུས་ནས་བོས། །དམ་ལྡན་འདི་ཡི་ལྷ་ཡིན་བྱོས། །ཡན་ལག་བཞི་དང་སྒྲ་ནས་འཐེན། །དགྲ་སྲོག་ལེན་དུ་འོང་བར་གྱིས། །དགྲ་མཁར་རྨངས་ནས་གཡོ་ཞིང་དགུལ། །སྒོ་ཁྱིམ་སྦལ་
སྦྲུལ་སྡིག་པས་ཁེངས། །གཅན་གཟན་འཇིགས་པས་ང་རོ་སྒྲོགས། །དུག་རླངས་མཚོན་ཆའི་འཚུབ་མ་གཡོས། །དགྲ་བོའི་སྲོག་ལ་རྔམས་པར་རོལ། །མཐའ་རྩ་སྐྱེ་རྒྱུད་རྩད་ནས་ཆོད། །ཕོ་རྒྱུད་གྲི་ཁ་ནད་འཐབ་བྱོས།
406



བཅུ་གཉིས་
ཀ ༄༅། །མོ་རྒྱུད་མངལ་ཁྲག་ཚད་ནས་སྐོམས། །ཡུག་མོས་བྲང་ལག་འཐབ་པར་གྱིས། །ཆེ་མགོ་གནམ་ལྕགས་ཐོག་གིས་གཏོར། །ཆུང་རྐང་ལྕགས་ཕྲན་རལ་གྲིས་ཁྲོལ། །གནམ་གྱི་འཇུ་ཐག་ཆད་ཀྱིས་ཆོད། །ས་ཡི་
རྟེན་ཕུར་དྲུང་ནས་ཕྱུང་། །ཚེ་ཡི་དམུ་ཐག་དུམ་པུར་གཏུབ། །སྲོག་གི་སྒོང་རློན་བྲག་ལ་རྡོབ། །རྣམ་ཤེས་ཆོས་དབྱིངས་ཀློང་དུ་དྲོངས། །མགོ་དང་ཡན་ལག་དྲག་ཏུ་ཕྲོལ། །དོན་སྙིང་དམར་པོ་ཁྱེར་ལ་ཤོག །འཁོར་
འབངས་ལོངས་སྤྱོད་མངའ་ཐང་གཏོར། །མིང་བརྡའི་རྗེས་ཤུལ་མེད་པར་གྱིས། །མ་ཉེས་པ་ལ་ཕོད་ཆེན་བཙུག །མ་ལན་པ་ལ་དོ་བརྡོ་ཞིང་། །མ་འཁུ་ན་ཡང་གླག་འཚོལ་སྟེ། །རྣམ་པ་ཀུན་ཏུ་གནོད་ལ་སྦྱོར། །སངས་
རྒྱས་བསྟན་པ་གཉན་པོ་བཤིག །དཀོན་མཆོག་གསུམ་གྱི་དབུ་འཕང་སྨད། །དཔལ་ལྡན་བླ་མའི་སྐུ་ལ་བདོས། །དགེ་འདུན་འདུས་པའི་སྡེ་ཆེན་དཀྲུགས། །སྐུ་གསུང་ཐུགས་ཀྱི་རྟེན་རྣམས་བཅོམ། །མཆོད་རྫས་སྒྲུབ་
རྫས་རྟེན་རྫས་བརླག ། བསྟན་པ་འཛིན་པའི་བཅས་ཁྲིམས་གཏོར། །འགྲོ་ཁམས་རྒྱ་མཚོའི་བདེ་སྐྱིད་བསྣུབས། །འཇིགས་སྐྲག་སྔངས་པས་དུས་འདར་བཅུག ། སྒོ་གསུམ་དགེ་ལ་བར་ཆད་བྱས། །ལོངས་སྤྱོད་འབྱོར་
བ་བཙན་གྱིས་འཕྲོག །ལུས་ངག་སེམས་ལ་སྡུག་བསྔལ་བསྐྱེད། །མི་རྣམས་ལ་ནི་ལྷ་སྲུང་མེད། །ལྷ་རྣམས་མཐུ་རྩལ་མེད་དོ་ཞེས། །མཐུ་ནུས་བུ་ལོན་སྙོགས་པ་ལྟར། །ཁྱད་གསོད་བརྙས་སྨོད་བྱེད་བཞིན་གླེང་། །དེ་
407
པོད།



རོལ་བའི་རྡོ་རྗེའི་གསུང་འབུམ།
བས་བསྟན་སྲུང་མཐུ་རྩལ་ཅན། །སྣང་སྲིད་དྲེགས་པའི་དཔུང་ཚོགས་བཅས། །དགྲ་བོའི་སྟེང་དུ་ད་ཆོས་ཤིག །དྲག་ཏུ་བསྐུལ་ལོ་ཐུགས་མ་གཡེལ། །མྱུར་བར་ད་ལྟ་ཉིད་དུ་རྒྱུག །ཟད་དོ་ལྷ་གཉན་སྟོབས་པོ་ཆེ། །དམ་
ཚིག་ཅན་ཁྱོད་མཐུ་མ་ཆུང་། །དམ་ཆུ་ཁུང་དུ་བླུད་པ་དང་། །ཐ་ཚིག་གཡར་དམ་མ་བསྙེལ་བར། །རྣལ་འབྱོར་ཡིད་ལ་རབ་བརྣག་པའི། །སྡང་ཞིང་གནོད་འཚེ་བྱེད་པའི་དགྲ། །མཐའ་འདྲེ་གདུག་པའི་དཔུང་གི་ཚོགས། །
བསྡོང་ཟླ་སྣ་འདྲེན་རྒྱབ་བརྟེན་སོགས། །ནག་པོའི་རྩ་ལག་སྡེ་བཅས་ཀུན། །མ་ལུས་རྩ་སྦྱར་མེ་མཆོད་བཞིན། །ལྷ་ཁྱོད་མཐུ་སྟོབས་དྲག་ཤུལ་གྱིས། །ཐལ་བའི་རྡུལ་བཞིན་རབ་བརླག་ནས། །རྗེས་ཤུལ་ལྷག་མ་མེད་
པར་མཛོད། །ལྷ་གཉན་དྲེགས་ཚོགས་འཁོར་བཅས་ཀྱི། །མཐུ་རྩལ་དུས་མཐའི་མེ་ཆེན་གྱིས། །བསྟན་དགྲའི་བུད་ཤིང་མ་ལུས་པ། །བསྲེག་ནས་མིང་ཙམ་མེད་པར་མཛོད། །མཐུ་དང་ནུས་པ་ཡོད་དམ་མེད། །ད་ལྟ་ཉིད་
དུ་བལྟའོ་ཞེས། །བདག་ཅག་བསྒྲུབ་ཅིང་བསྐུལ་བ་བོས། །མཐོང་བའི་ཆོས་སུ་ཆེ་རྟགས་སྟོན། །ཡུན་དུ་བསྒྲུབ་ཅིང་གསོལ་མཆོད་ནས། །བཅོལ་བའི་ལས་འདི་མ་བསྒྲུབ་ན། །གསོལ་མཆོད་བྱས་པ་དགོས་དོན་ཆུང་། །
དེ་བས་སྐད་ཅིག་ཡུད་ཙམ་ལ། །མངོན་སྤྱོད་དྲག་པོའི་འཕྲིན་ལས་ཀྱིས། །བསྟན་དགྲ་གདུག་ཅན་མ་ལུས་པ། །དམ་ལོག་སྲོག་གི་གཤེད་དུ་ཕོབ། །བཅོལ་བའི་ལས་འདི་ད་སྒྲུབས་ཤིག །བཛྲ་ས་མཱ་ཡ་རཀྵནྟུ། དམ་
408



བཅུ་གསུམ་
༄༅། །ཉམས་བསྟན་དགྲ་གདུག་པ་ཅན་རྣམས་ཀྱི་ཤ་ཁྲག་རུས་གསུམ་དོན་སྙིང་རྣམ་ལྔ་དང་བཅས་པ་བཞེས་ཤིག་རོལ་ཅིག་ཁ་རཾ་ཁཱ་ཧི། ༧ ཞེས་སྔོ་ལ་གཡུ་རྩེའི་བསྐུལ་བ་གནམ་ལྕགས་འབར་བའི་ཐོག་ཆར་ཞེས་བྱ་འདི་ཡང་
དགོས་གལ་ལ་བརྟེན་ནས། དགེ་སློང་བློ་བཟང་བསམ་གཏན་རྒྱ་མཚོ་ནས་འཕྲིན་ཡིག་གི་ལམ་ནས་ཉེ་བར་བསྐུལ་བའི་བཀའ་མ་ལྡོག་ཙམ་དུ། གྱི་ན་བ་རོལ་མིང་བ་དེས་འཕྲལ་དུ་གང་ཤར་ཤར་མར་མཁའ་སྤྱོད་གླིང་ནས་བྲིས་པའོ། །དགེའོ། །
༄༅། །གཉན་པོ་གཡུ་རྩེའི་བསང་མཆོད་དང་ཀླུང་རྟ་སོགས་སྤྲོས་ཆུང་མགུ་བའི་དབྱངས་སྙན། ཧཱུཾ་ཧཱི༔ སྔོན་ཚེ་པདྨ་ཐོད་ཕྲེང་དང་། །བརླང་སྟོན་བྱང་ཆུབ་ལ་སོགས་པ། །བརྒྱུད་གསུམ་རིག་འཛིན་བླ་མ་ཡི། །བཀའ་དང་དམ་
ཚིག་ལ་གནས་པའི། །གཉན་ཆེན་སྔོ་ལ་གཡུ་རྩེ་རྗེ། །གསང་མཚན་ཕོ་བ་རོག་པོ་ཁྱོད། །ཡུམ་སྲས་བློན་འབངས་སྒོ་སྐྱོང་དང་། །ལྷ་ཀླུ་གཉན་དམག་སྡེ་བརྒྱུད་དཔུང་། །འཁོར་བཅས་གནས་འདིར་མྱུར་ཏུ་བྱོན། །རིག་
འཛིན་སྔགས་རྒྱས་བྱིན་བརླབས་པའི། །མཐུན་རྫས་མཆོད་པའི་བྱེ་བྲག་ཚོགས། །མ་ཚང་མེད་པ་མཁོ་དགུའི་གཏེར། །ཡིད་མཐུན་འདོད་ལྔའི་དཔལ་འཛིན་པའི། །བསང་མཆོད་བདུད་རྩིའི་སྤྲིན་ཆེན་པོས། །ས་དང་
# བར་སྣང་ནམ་མཁའི་ཁྱོན། །ཡོངས་སུ་བཀང་སྟེ་གུས་པས་འབུལ། །གསོལ་ལོ་མཆོད་དོ་དགྱེས་པར་བཞེས། །གཙོ་དང་འཁོར་བཅས་ཐུགས་དམ་བསྐང་། །ཐུགས་འགལ་ཉེས་ཚོགས་མ་ལུས་བཤགས། །བར་ཆད་
409



རོལ་བའི་རྡོ་རྗེའི་གསུང་འབུམ།
རྐྱེན་ངན་དབྱིངས་སུ་བཟློག །སྡང་བར་བྱེད་པའི་དགྲ་དཔུང་ཆོམ། །གནོད་པར་བྱེད་པའི་བགེགས་ཚོགས་ཐུལ། །བྱུར་དང་གྱོང་གོད་མེད་པ་དང་། །ནད་མུག་འཁྲུགས་རྩོད་ཞི་བར་མཛོད། །ཁ་སྨྲས་གླེང་རྩོད་དབྱིངས་
སུ་སོལ། །རྨི་ལམ་མཚན་ལྟས་ངན་པ་བསྒྱུར། །ཚེ་རིང་ནད་མེད་དཔལ་འབྱོར་སྤེལ། །ཟས་ནོར་ལོངས་སྤྱོད་འཕེལ་བར་མཛོད། །སངས་རྒྱས་བསྟན་པ་ཕྱོགས་བཅུར་དར། །དགེ་འདུན་སྡེ་རྣམས་བཤད་སྒྲུབ་འཕེལ།
ཡངས་པའི་ཁམས་ཀུན་བདེ་བ་དང་། །མི་ནོར་རིགས་རྒྱུད་དར་བར་མཛོད། །ཆོས་དང་སྲིད་ཀྱི་བྱ་བ་ཀུན། །ཡིད་ལ་བསམ་དགུ་ཇི་བཞིན་འགྲུབ། །གྲགས་སྙན་རླུང་རྟ་དར་བ་དང་། །བཀྲ་ཤིས་བདེ་སྐྱིད་ཀུན་ལྡན་
མཛོད། །ལྷ་ཁྱོད་འཕྲིན་ལས་མི་བཤོལ་བར། །བདག་ལ་ལུས་དང་གྲིབ་ལྟར་འགྲོགས། །བཅོལ་བའི་ལས་རྣམས་མ་ལུས་པ། །མྱུར་ཏུ་འགྲུབ་པའི་སྡོང་གྲོགས་མཛོད། །མདོར་ན་བསྟན་དང་འགྲོ་བ་ལ། །གནོད་ཅིང་
འཚེ་བའི་བསམ་སྦྱོར་ཅན། །སྙིགས་མའི་རྒུད་ཚོགས་མ་ལུས་པ། །དྲག་པོའི་ལས་ཀྱིས་ཚར་གཅོད་མཛོད། །སྟོབས་ལྡན་ལྷ་གཉན་རྒྱལ་པོ་ཡི། །མཐུ་རྩལ་དུས་མཐའི་མེ་ཆེན་གྱིས། །ནག་ཕྱོགས་བདུད་དགྲའི་རྩ་སྦྱར་
རྣམས། །སྐད་ཅིག་ཉིད་ལ་བརླག་པར་མཛོད། །༧ ཅེས་གཉན་གྱི་བསང་མཆོད་འདི་ཡང་བྷོ་དྷི་ས་ཏྭའི་ངོར། གྱི་ན་བ་རོལ་མིང་བས་ཤར་མར་བྲིས་པའོ། །དགེའོ། ། ༈ ཀྱེ། སྐྱབས་གནས་བསླུ་མེད་བླ་མ་དཀོན་མཆོག་གསུམ། །ཡི་དམ་
410



T
བཅུ་བཞི་
༄༅། ། རྒྱལ་བ་ཞི་ཁྲོའི་ལྷ་ཚོགས་དང་། །དཔའ་བོ་མཁའ་འགྲོ་ཆོས་སྐྱོང་ནོར་ལྷའི་
འི་ཚོགས། །འཁོར་དང་བཅས་པའི་ཐུགས་རྗེ་བྱིན་རླབས་མཐུས། །རྣལ་འབྱོར་བདག་གི་རླུང་རྟ་ཡར་ལ་སྐྱེད། །རླུང་རྟ་ཡར་ལ་སྐྱེད་
པའི་རྟེན་འབྲེལ་གྱིས། །སྲོག་ལུས་དབང་ཐང་བསོད་ནམས་ལོངས་སྤྱོད་རྒྱས། །སྲིད་ཞིའི་དཔལ་གཡང་ལྷུན་གྱིས་འཁྱིལ་བར་མཛོད། །ཁྱད་པར་རྣལ་འབྱོར་བདག་གི་བརྟེན་པའི་ལྷ། །གཉན་ཆེན་སྔོ་ལ་གཡུ་རྩེ་ཡུམ་
སྲས་བློན། །སྤྲུལ་བ་ཡང་སྤྲུལ་བཀའ་ཉན་དྲེགས་པའི་སྡེ། །འཁོར་དང་བཅས་པའི་མཐུ་རྩལ་ནུས་དཔལ་གྱིས། །རྣལ་འབྱོར་བདག་གི་རླུང་རྟ་ཡར་ལ་སྐྱེད། །ཁ་རྗེ་ལས་རླུང་ཡར་ཟླ་ལྟར་འཕེལ་ནས། །ཚེ་བསོད་དཔལ་
བར་ཆད་བགེགས་དང་བྲལ། །ཡིད་ལ་བསམ་དགུའི་རེ་འབྲས་
མ་ལུས་པ། །ལྷུན་གྱིས་འགྲུབ་པའི་སྡོང་གྲོགས་གཡེལ་མེད་མཛོད། ། ༧ ཅེས་པ་འདི་ཡང་དགེ་ལྡན་ལེགས་བཤད་གླིང་གི་གྲྭ་རིགས་ཚུལ་མིང་བའི་འདོད་མོས་བཞིན། གྱི་ན་བ་རོལ་མིང་བས་སོ། །དགེའོ། ། ༈ ཨོཾ་ཨཱཿཧཱུྃ། ཧཱུྃ། དཔལ་ལྡན་
ཡེ་ཤེས་མགོན་པོ་བྱ་རོག་གདོང་། །གང་གི་ཐུགས་རྗེའི་མཐུ་སྟོབས་རྩལ་བྱུང་བ། །འབྲོག་གནས་དྲེགས་པའི་སྡེ་དཔོན་ཆེན་པོ་གཉན། །ཕོ་བ་རོག་པོ་ཡུམ་སྲས་བློན་འཁོར་བཅས། །འདིར་བྱོན་བདུད་རྩིའི་བསང་སྐྱེམས་
411



A
རོལ་བའི་རྡོ་རྗེའི་གསུང་འབུམ།
རྒྱ་མཚོ་བཞེས། །བདག་ལ་སྡང་བྱེད་དྭགྲ་བགེགས་དཔུང་བཅས་ཐུལ། །མཐུན་རྐྱེན་འདོད་དགུའི་དཔལ་འབྱོར་རབ་ཏུ་སྤེལ། །སྙན་གྲགས་རླུང་རྟ་དར་བའི་འཕྲིན་ལས་མཛོད། །ལྷ་ཁྱོད་ཉིན་མཚན་དུས་དྲུག་མི་
གཡེལ་བར། །བདག་ཅག་དཔོན་སློབ་མི་ནོར་ཐམས་ཅད་ལ། །མགོན་སྐྱབས་ཁ་འཛིན་དཔུང་གྲོགས་ལེགས་མཛད་ཅིང་། །བཀྲ་ཤིས་དགེ་ལེགས་འཕེལ་བའི་འཕྲིན་ལས་མཛོད། ། ༧ ཅེས་པའང་ཚུལ་གོའི་མོས་སྐོངས་སུ།
དྲེད་པོ་རོལ་མིང་བས་སོ། །དགེའོ། ། ༈ ཨོཾ་ཨཱ༔ཧཱུྃ། ཧཱུྃ། སློབ་དཔོན་ཆེན་པོ་པདྨ་ཐོད་ཕྲེང་གི། །སྤྱན་སྔར་ཕུར་བའི་སྲུང་མར་དམ་བཅས་པ། །མདུད་ཀྱི་རྒྱལ་པོ་ཐོད་པའི་ཕྲེང་བ་ཅན། །དྲེགས་པའི་ཚུལ་བཟུང་སྔོ་ལ་གཡུ་རྩེ་
རྗེ། །ཡུམ་སྲས་བློན་འབངས་འཁོར་ཚོགས་དང་བཅས་པས། །ཡིད་མཐུན་འཛད་མེད་བསང་མཆོད་འདི་བཞེས་ལ། །རྣལ་འབྱོར་བདག་གི་རླུང་རྟ་ཡར་ལ་སྐྱེད། །ཆོས་སྲིད་ལེགས་ཚོགས་འཕེལ་བའི་འཕྲིན་ལས་
མཛོད། །ལྷ་ཁྱོད་བདག་ལ་ལུས་དང་གྲིབ་མ་བཞིན། །ཉེ་བར་འགྲོགས་ནས་འགལ་རྐྱེན་ཀུན་སོལ་ལ། །མཐུན་རྐྱེན་བསམ་དོན་མཐའ་དག་ཡིད་སྨོན་ལྟར། །འབད་མེད་མྱུར་ཏུ་འགྲུབ་པའི་སྡོང་གྲོགས་མཛོད། །༧
ཅེས་པའང་སོག་ཚུལ་ངོར། ཐ་ཤལ་བ་རོལ་མིང་བས་བྲིས་པའོ། །དགེའོ། ། ༈ རཾ་ཡཾ་ཁཾ། ཨོཾ་ཨཱཧཱུཾ། ཀྱི། དྲེགས་པའི་སྡེ་དཔོན་གཉན་ཆེན་ཕོ་བ་རོག །འཁོར་བཅས་འདིར་བྱོན་འདོད་དགུའི་བསང་མཆོད་སྤྲིན། །དགྱེས་བཞེས་
412



བཅོ་ལྔ་
༄༅། །བདག་གི་ཆོས་སྲིད་བྱ་བ་སོགས། །གང་བརྩམ་འདོད་དོན་འབད་མེད་མྱུར་འགྲུབ་མཛོད། །༧ ཅེས་གཉན་རྒོད་ཀྱི་བསང་བསྡུས་འདི་ཡང་མོས་ལྡན་གནས་གོའི་མིང་འཛིན་དེའི་མོས་ངོར། ཐ་ཤལ་བསྟན་དར་པས་སོ། །དགེའོ། །
ཀྱེ། མཆོད་བྱེད་བདག་གི་དགྲ་བླ་མཐུ་རྩལ་ཅན། །གཉན་ཆེན་སྔོ་ལ་གཡུ་རྩེའི་མཐུ་སྟོབས་ཀྱིས། །ཚེ་བསོད་དཔལ་འབྱོར་རླུང་རྟའི་མཐུ་དཔལ་བསྐྱེད། །ལུགས་གཉིས་འདོད་དགུ་འགྲུབ་པའི་མཐུ་སྩོལ་ཅིག ། ༧ ཅེས་
པའི་གཉན་རྒོད་ཀྱི་རླུང་རྟ་བསྡུས་པ་འདི་ཡང་གཞོན་ནུ་གནས་གོའི་མོས་སྐོངས་སུ། གྱི་ན་བ་བསྟན་པ་དར་རྒྱས་ཀྱིས་སོ། །དགེའོ། ། ༈ ཀྱེ། གང་ཞིག་དྲན་པའི་འདོད་པའི་དཔལ་སྟེར་བ། །གཉན་ཆེན་ཕོ་བ་རོག་པོ་འཁོར་བཅས་ཀྱིས།
མཆོད་བྱེད་བདག་གི་དགྲ་བླའི་དཔུང་ཚོག །ཆོས་སྲིད་བསམ་དོན་འགྲུབ་པའི་སྡོང་གྲོགས་མཛོད། །༧ ཅེས་གཉན་རྒོད་ཀྱི་དགྲ་བླ་དཔུང་བསྟོད་འདི་ཡང་ཕོ་སྐྱེས་གནས་
ཡང་ཕོ་སྐྱེས་གནས་གོའི་མིང་འཛིན་དེའི་མོས་ངོར། ཐ་ཤལ་བ་བསྟན་དེར་པས་
སོ། །དགེའོ། ། ༈ ཀྱེ་དགྲ་བླའི་རྒྱལ་པོ་སྔོ་ལ་གཡུ་རྩེ་ཡི། །མཐུ་སྟོབས་ནུས་པས་སྲིད་ཞིའི་ཁམས་ཀུན་ནས། །དགེ་ལེགས་བྱེ་བའི་དཔལ་ཡོན་ཀུན་བསྡུས་ཏེ། །གནས་འདིར་ཕྱ་གཡང་བཀྲ་ཤིས་འཁྱིལ་བར་མཛོད། །
ཅེས་པའི་གཉན་རྒོད་ཀྱི་གཡང་འབོད་འདི་ཡང་རྣམ་དཔྱོད་མཆོག་ལྡན་སྐྱེས་བུ་གནས་གོའི་མིང་ཅན་གྱི་ངོར། དྲེད་པོ་འདུ་གསུམ་པ་བསྟན་དར་པས་སོ། །དགེའོ། ། ༈ ཀྱེ། སྣང་སྲིད་དྲེགས་པའི་སྡེ་དཔོན་མཐུ་བོ་ཆེ། །གཉན་ཆེན་སྔོ་ལ་གཡུ་རྩེ་
413
ས་བ



རོལ་བའི་རྡོ་རྗེའི་གསུང་འབུམ།
འཁོར་བཅས་ལ། །འདོད་དགུ་ཀུན་འབྱུང་གསེར་སྐྱེམས་རྒྱ་མཚོ་འབུལ། །བཞེས་ལ་བདག་གི་བསམ་དོན་ལྷུན་འགྲུབ་མཛོད། །༧ ཅེས་པའི་གཉན་རྒོད་ཀྱི་གསེར་སྐྱེམས་བསྡུས་པ་འདི་ཡང་ཕྱུག་ཚང་གནས་གོའི་ངོར། སྙོམ་ལས་པ་
ངག་དབང་བསྟན་པ་དར་རྒྱས་ཀྱིས་བྲིས་པའོ། །དགེའོ། ། ༈ ན་མོ། མཆོག་གསུམ་རྩ་གསུམ་བཀའ་སྲུང་ཆོས་སྐྱོང་སྤྱི། །ཁྱད་པར་གཉན་ཆེན་ཕོ་བ་རོག་པོ་ཡི། །མཐུ་སྟོབས་ནུས་པས་དགྲ་བགེགས་མ་ལུས་པ། །སྐད་ཅིག་ཉིད་
ལ་རིམ་དགུའི་དོང་དུ་བསྒྱུར། །སྐུ་ལྔའི་ངོ་བོ་རྒྱ་གྲམ་འབར་བས་ནོན། །བྱང་སེམས་མ་སྐྱེས་བར་དུ་མ་ལྡངས་ཤིག །མཱ་ར་ཡ་ཕཊ། སྟམ་བྷ་ཡ་ནན། ༧ ཅེས་པའི་གཉན་རྒོད་ཀྱི་དགྲ་བནན་བསྡུས་པ་འདི་ཡང་ཕྱུག་ཚང་བུ་གནས་གོའི་
ངོར། རྨོངས་པ་རྒན་གོག་འཕྱེ་བོ་བསྟན་པའམ་རོལ་མིང་བས་སོ། །དགེའོ། ། ༈ ཀྱེ། གཉན་ཆེན་སྔོ་ལ་གཡུ་རྩེ་འཁོར་དང་བཅས། །འདིར་བྱོན་བསང་དང་གསེར་སྐྱེམས་མཆོད་གཏོར་སོགས། །འཛད་མེད་མཆོད་སྤྲིན་རྒྱ་མཚོ་འདི་
བཞེས་ལ། །འགལ་རྐྱེན་ཀུན་སེལ་བསམ་དོན་མྱུར་འགྲུབ་མཛོད། །༧ ཅེས་པའི་གཉན་རྒོད་ཀྱི་མཆོད་འཕྲིན་བསྡུས་པ་འདི་ཡང་ཕྱུག་ཚང་བུ་དཔའ་བོ་དགྲ་འདུལ་གཡུལ་རྒྱལ་ལམ་གནས་གོའི་ངོར། གྱི་ན་བ་རོལ་པའི་མིང་འཛིན་དེའི་ལུས་རྒུད་
ཤིང་སྡོང་སྐམ་པོར་འགྲན་ཞིང་རྣམ་རིག་བྱིས་པའི་ངང་ཚུལ་ཅན་འདྲེན་བྱེད་ལམ་དུ་རབ་རིབ་སྣ་ཚོགས་སྣང་བཞིན་སོར་རྩེའི་འདུ་བྱེད་བགྱིས་པའོ། །དགེའོ། ། ༈ ཧཱུྃ་ཛ༔ བྷོ། རྩ་གསུམ་སྤྱི་དཔལ་པདྨ་ཐོད་ཕྲེང་གི། །བཀའ་སྡོད་སྟོབས་ལྡན་རྡོ་
414



བཅུ་དྲུག་
ཀ༄༅། ། རྗེའི་ཐ་ཚིག་ཅན། །གཉན་ཆེན་ཕོ་བ་རོག་པོ་ཁྱོད་མ་གཡེལ། །ཤ་ཁྲག་དམར་གྱི་གཏོར་མ་འདི་བཞེས་ལ། །སྡང་བྱེད་དགྲ་བོའི་སྲོག་གི་གཤེད་དུ་རྒྱུག །ཉམས་པའི་སྲོག་རྩ་དམར་པོ་རྦད་ཀྱིས་ཆོད། །ཤ་ཁྲག་
དོན་སྙིང་ཚོགས་རྣམས་རྔམས་པར་རོལ། །བསྟན་དགྲ་ཐལ་བར་རློག་ཅིག་ས་མཱ་ཡ། །༧ ཞེས་གཉན་གྱི་བསྐུལ་བསྡུས་འདི་ཡང་འགའ་ཞིག་གི་མོས་ངོར། ཐ་ཤལ་པདྨ་དགྱེས་པ་རྡོ་རྗེའམ་རོལ་མིང་བས་སོ། །དགེའོ། ། ༈ ཀྱེ། བདེ་ཆེན་
ལྷུན་གྱིས་གྲུབ་པའི་ཕོ་བྲང་ནས། །གཉན་པོ་གཡུ་རྩེ་ཆེ་བཙན་དགྲ་བླའི་རྒྱལ། །ཆིབས་སུ་རྟ་མཆོག་ངང་བདག་གཡུ་རྔོག་སྟེང་
། །སྐུ་མདོག་དཀར་གསལ་ཁྲོ་འཛུམ་བརྗིད་པའི་ཉམས། །ཁྲབ་རྨོག་བེར་དང་སག་ལྷམ་
དཔའ་བོའི་ཆས། །དར་མདུང་རིན་ཆེན་དབང་གི་རྒྱལ་པོ་བསྣམས། །སྐུ་གསུང་ཐུགས་བློན་ཡུམ་སྲས་སྒོ་སྐྱོངས་སོགས། །དྲེགས་པ་སྡེ་བརྒྱད་བཀའ་འཁོར་རྒྱ་མཚོས་བསྐོར། །ཤར་གྱི་འགྱིང་རི་བཙན་གྱི་སྡེ་དཔོན་
དམར། །གློག་ལྟར་མྱུར་མགྱོགས་བཙན་རྟ་དམར་པོའི་སྟེང་། །ཁྲབ་རྨོག་བེར་ཆེན་སྟག་ཤར་ཆས་དང་ལྡན། །མདུང་དར་ཞུགས་བསྣམས་གཉན་བཙན་འབུམ་སྡེས་བསྐོར། །ལྷོ་ཡི་བ་གམ་གཉན་གྱི་རྒྱལ་པོ་སྔོ། །རྟ་
མཆོག་བྲ་ནག་རླུང་གི་ཤུགས་ལྡན་སྟེང་། །ཁྲབ་བེར་རྨོག་འཕུ་མདུང་དར་གཏེར་བུམ་བསྣམས། །ཀླུ་བཙན་ཐེའུ་རང་སྟོང་སྡེའི་འཁོར་གྱིས་བསྐོར། །ནུབ་ཕྱོགས་དཔའ་བོ་གཟི་ལྡན་དཀར་དམར་མདངས། །ཟབ་ཆེན་
415



རོལ་བའི་རྡོ་རྗེའི་གསུང་འབུམ།
དཀར་སྔོན་བེར་གསོལ་དར་ཐོད་བརྗིདཱ། །མདུང་དར་ནོར་གཞོང་བསྣམས་ཤིང་རྟ་སྔོན་བཅིབས། །ཀླུ་བཙན་གཉན་དམག་སྡེ་བརྒྱད་དཔུང་གིས་བསྐོར། །བྱང་ཕྱོགས་ཀི་ལུང་ཀླུ་ཡི་རྗེ་བོ་དཀར། །དར་ཐོད་བེར་སྔོན་
གསོལ་ཞིང་མདུང་ཞགས་བསྣམས། །གྱི་ལིང་གནམ་རྟ་སྔོན་པོ་མྱུར་མགྱོགས་ཞོན། །ལྷ་ཀླུ་མ་བདུད་ཐེའུ་རང་བཙན་འཁོར་བཅས། །གཞན་ཡང་རྔ་ཡུལ་ལྗོངས་ཀྱི་གཞི་བདག་རྣམས། །མ་ལུས་རང་རང་འཁོར་ཚོགས་
དང་བཅས་པ། །རྒྱ་ཆེན་བསང་གི་མཆོད་པ་བཞེས་སླད་དུ། །དགྱེས་ཤིང་བྱམས་པའི་ཚུལ་གྱིས་སྐད་ཅིག་ལ། །འདིར་བྱོན་འདོད་ཡོན་ལྔ་ཡི་དཔལ་འཛིན་པའི། །དྲི་ཞིམ་བསང་གི་མཆོད་སྤྲིན་རྒྱ་མཚོ་ཆེ། །འཛད་མེད་
ནམ་མཁའ་མཛོད་ཀྱི་རང་བཞིན་གྱིས། །ཡུལ་ལྷ་གཞི་བདག་གནས་བདག་མ་ལུས་པ། །བསང་ངོ་མཆོད་དོ་མཉེས་ཤིང་ཚིམ་པར་རོལ། །གསོལ་ལོ་མཆོད་དོ་འགལ་རྐྱེན་ཉེས་ཚོགས་བཤགས། །བཅོལ་ལོ་གཏད་དོ་ཟོ་
དོར་གཉན་པོའི་ཚོགས། །མ་གཡེལ་དུས་ཀྱི་རྒུད་ཚོགས་མྱུར་ཏུ་སོལ། །བདག་ཅག་དཔོན་སློབ་རྒྱུ་སྦྱོར་སྦྱིན་བདག་བཅས། །སྲུང་སྐྱོབ་སྦ་བའི་འཕྲིན་ལས་གཡེལ་མེད་མཛོད། །མི་ཕྱུགས་ནད་རིམས་བཙལ་སད་སེར་
གསུམ་བཟློག །ཁ་སྨྲས་གླེང་རྩོད་དུས་འཁྲུགས་ཞི་བར་མཛོད། །ཚེ་རིང་ནད་མེད་སྟོབས་དང་གཟི་བརྗིད་རྒྱས། །ལས་རླུང་སྙན་གྲགས་ཕྱོགས་ཀུན་དར་རྒྱས་མཛོད། །བདག་ལ་སྡང་བྱེད་དགྲ་དཔུང་ཆེམས་ལ་ཕོབ། །
416



བཅུ་བདུན་
༄༅། །གང་བརྩམ་འདོད་དགུ་ལྷུན་གྱིས་འགྲུབ་པར་མཛོད། །མི་ནོར་རིགས་རྒྱུད་མངའ་ཐང་ལོངས་སྤྱོད་རྒྱས། །དཔལ་འབྱོར་འཛད་མེད་དབྱར་མཚོ་ལྟར་འཕེལ་ནས། །རྣམ་དཀར་ཆོས་སྲིད་ལུགས་གཉིས་བྱ་བ་
ཀུན། །ཡར་ངོའི་ཟླ་བཞིན་འཕེལ་ཞིང་རྒྱས་པར་མཛོད། ། ༧ ཅེས་པ་འདི་ཡང་མེ་མདའ་གཏོང་མཁན་དུ་སྡོད་སྐབས་མེ་མདའ་པ་རྣམས་ཀྱི་འདོད་མོས་བཞིན། གྱི་ན་པ་པདྨ་རིག་འཛིན་རྡོ་རྗེའམ་རོལ་མིང་བས་ཤར་མར་བྲིས་པའོ། །དགེའོ།
༈ ཨོཾ་ཨཱཧཱུཾ། ཧཱུྃ་ཧཱུྃ༔ དཔལ་ལྡན་ཆེ་མཆོག་རོལ་པའི་རྣམ་པར་འཕྲུལ། །གཉན་ཆེན་གཡུ་རྩེ་དགྲ་བླའི་རྒྱལ་པོ་ཆེ། །ཡུལ་ལྷ་འགྱིང་རི་ཀི་ལུང་བ་གམ་གཉན། །དཔའ་བོ་གཟི་ལྡན་ལ་སོགས་གཞི་ཡི་བདག །དྲེགས་པའི་
སྡེ་དཔོན་འཁོར་ཚོགས་དང་བཅས་པ། །བསང་མཆོད་འབོད་པའི་གནས་འདིར་ད་ཚུར་བྱོན། །འབྲུ་གསུམ་འཁོར་ཀྱིས་བྱིན་བརླབས་རབ་སྤེལ་བའི། །འདོད་དགུའི་དཔལ་འཛིན་དྲི་ཞིམ་བསང་མཆོད་སྤྲིན། །འཛད་
མེད་ཡིད་བཞིན་འབྱུང་བའི་གཏེར་ཆེན་གྱིས། །བསང་ངོ་མཆོད་དོ་བརྔན་ནོ་དགྱེས་པར་བཞེས། །རྣལ་འབྱོར་ཡོན་མཆོད་མི་ནོར་ལོངས་སྤྱོད་འཁོར། །ལོ་ཕྱུགས་ཐམས་ཅད་མི་ཉམས་འཕེལ་ཞིང་རྒྱས། །སྡང་དགྲ་
བླ་ གདོན་བགེགས་དཔུང་བཅས་མྱུར་ཏུ་ཐུལ། །མཐུན་པའི་དཔལ་སྤེལ་ལེགས་པའི་ངོ་སོ་བསྟོད། །སྙན་གྲགས་ལས་རླུང་ཕྱོགས་རྣམ་ཀུན་ཏུ་དར། །ལུགས་གཉིས་དཔལ་གྱིས་རྟག་ཏུ་མངོན་པར་མཐོ། །བཀྲ་ཤིས་དགེ་
417



རོལ་བའི་རྡོ་རྗེའི་གསུང་འབུམ།
ལེགས་བྱེ་བའི་དཔལ་ཡོན་གྱིས། །འཕྲལ་ཡུན་ཀུན་ཏུ་བདེ་སྐྱིད་ཕུན་སུམ་ཚོགས། །ཡིད་ལ་བསམ་དགུའི་རེ་འབྲས་མ་ལུས་པ། །ལྷུན་གྱིས་འགྲུབ་པའི་སྡོང་གྲོགས་གཡེལ་མེད་མཛོད། །༧ ཅེས་པའི་ཡུལ་ལྷ་རྣམས་ཀྱི་བསང་
བསྡུས་འདི་ཡང་དུས་སྐབས་ལ་ཉེར་མཁོའི་ཕྱིར། གྱི་ན་བ་རོལ་མིང་པས་སོ། །དགེའོ། ། ༈ ཀྱེ། དྲེགས་པའི་སྡེ་དཔོན་ཡུལ་གཞི་གནས་ཀྱི་བདག །གཉན་པོ་གཡུ་རྩེ་གཡུ་ཡི་རལ་བ་ཅན། །འཁོར་བཅས་རྔ་ཡུལ་སྐྱོང་བའི་གཞི་བདག་
སོགས། །མ་ལུས་འཁོར་བཅས་རྡོ་རྗེའི་དམ་ལ་འདུས། །འདིར་བྱོན་རྒྱ་ཆེན་བསང་གི་མཆོད་པའི་སྤྲིན། །ཡིད་མཐུན་འདོད་ཡོན་ལྔ་ཡི་དཔལ་འཛིན་པས། །གནམ་ས་བར་སྣང་མ་ལུས་ཡོངས་བཀང་ནས། །བསང་ངོ་
མཆོད་ངོ་བརྔན་ནོ་དགྱེས་པར་རོལ། །ཕྱོགས་འདིར་ནད་མུག་འཁྲུགས་རྩོད་མི་འབྱུང་ཞིང་། །བཙའ་སད་སེར་སོགས་ཐན་པ་ཀུན་ཞི་ནས། །མི་ཕྱུགས་ལོ་འབྲས་རིགས་བརྒྱུད་འཕེལ་དར་རྒྱས། །བཀྲ་ཤིས་དགེ་ལེགས་
# བྱེ་བས་ཡོངས་ཁྱབ་ནས། །གང་བརྩམ་ཆོས་སྲིད་འདོད་དོན་འབད་མེད་དུ། །ལྷུན་གྱིས་འགྲུབ་པའི་སྡོང་གྲོགས་གཡེལ་མེད་མཛོད། །༧ ཅེས་པ་འདི་ཡང་སེར་བཀག་ལ་སྡོད་སྐབས་བསང་གྲངས་གསོག་བྱེད་དུ་ངག་མཁྱེན་གྱི་ངོར།
རོལ་མིང་བས་སོ། །དགེའོ། །
418



༄༅། །གཉན་པོ་གཡུ་རྩེའི་བསང་མཆོད་འདོད་དགུ་ལྷུན་འགྲུབ་ཅེས་བྱ་བ་བཞུགས། རཾ་ཡཾ་ཁཾ། ཨོཾ་ཨཱ༔ཧཱུྃ། ཀྱེ། མདོ་སྨད་རྔ་རྨ་མཚམས་ཀྱི་ཡུལ་ལྗོངས་སུ། །རབ་འབར་རྡོ་རྗེའི་བྲག་རིས་ཡོངས་བསྐོར་དབུས། །ལྷུན་སྡུག་
ཀེ་ལ་ཤ་ཡི་རི་དབང་ལས། །དཔལ་ཆེན་ཧེ་རུ་ཀ་ཡི་བཀའ་སྡོད་མཆོག །ས་བཅུའི་དབང་ཕྱུག་མི་མིན་འབྲོག་གནས་ཚུལ། །དྲེགས་པའི་སྡེ་དཔོན་ཆེན་པོ་མཐུ་རྩལ་ཅན། །གཉན་ཆེན་གཡུ་རྩེ་དགྲ་བླའི་རྒྱལ་པོ་ཆེ། །ཡབ་
# ཡུམ་བཙུན་མོ་སྲས་བློན་སྒོ་སྐྱོང་སོགས། །སྡེ་བརྒྱད་དྲེགས་པའི་དཔུང་གི་འཁོར་ཚོགས་བཅས། །མ་ཐོགས་སྐད་ཅིག་ཉིད་ལ་བསང་མགྲོན་འདིར། །དགྱེས་ཤིང་བྱམས་པའི་ཚུལ་གྱིས་མྱུར་ཏུ་བྱོན། །མདུན་དུ་ཏིང་
# ]འཛིན་སྔགས་རྒྱས་བྱིན་བརླབས་པའི། །ཕུན་ཚོགས་འདོད་ཡོན་ལྔ་ཡི་དཔལ་འཛིན་པའི། །དྲི་ཞིམ་བདུད་རྩིའི་བསང་མཆོད་རྒྱ་མཚོ་འདིས། །གནམ་ས་བར་སྣང་མ་ལུས་ཡོངས་བཀང་ནས། །བསང་ངོ་གཉན་པོ་གཡུ་
རྩེ་འཁོར་བཅས་བསང་། །མཆོད་དོ་གཉན་ཆེན་དགྲ་བླའི་རྒྱལ་པོ་མཆོད། །བརྔན་ནོ་དམུ་བདུད་རྡོ་རྗེ་རྩེ་དགུ་བརྔན། །གསོལ་ལོ་རིག་འཛིན་བཀའ་སྡོད་མཐུ་ཆེན་གསོལ། །བསྟོད་དོ་སྣང་སྲིད་དྲེགས་པའི་སྡེ་དཔོན་
# བསྟོད། །སྟོབས་ལྡན་རྡོ་རྗེའི་དམ་མནོས་ཐ་ཚིག་ཅན། །གཉན་པོ་གཡུ་རྒན་འབར་བ་འཁོར་ཚོགས་བཅས། །བསང་ངོ་མཆོད་དོ་བརྔན་ནོ་མངའ་གསོལ་ལོ། །ཐུགས་འགལ་ཉེས་ཚོགས་ཐམས་ཅད་མཐོལ་ལོ་བཤགས།
419
의
ལྔ་
རྡོ་



རོལ་བའི་རྡོ་རྗེའི་གསུང་འབུམ།
བདག་ཅག་དཔོན་སློབ་མི་ནོར་སྦྱིན་བདག་བཅས། །གཞི་བྱེས་ལམ་གསུམ་ཀུན་ཏུ་སྲུང་སྐྱོབ་དང་། །ཁ་འཛིན་སྡོང་གྲོགས་རྒྱབ་བརྟེན་མི་གཡེལ་བར། །བར་ཆད་ཀུན་སོལ་མཐུན་རྐྱེན་ཐོགས་མེད་སྒྲུབས། །རྒྱལ་
བསྟན་སྤྱི་དང་འཇམ་མགོན་ས་སྐྱ་བའི། །བསྟན་པ་བསྟན་འཛིན་འདུས་སྡེ་སྐྱབས་འོག་ཀུན། །སྲུང་ཞིང་སྐྱོང་ལ་བཤད་སྒྲུབ་བྱ་བའི་ལས། །དབྱར་གྱི་ཆུ་གཏེར་བཞིན་དུ་འཕེལ་རྒྱས་མཛོད། །ཡངས་པའི་ཁམས་ཀུན་
ནད་མུག་འཁྲུགས་རྩོད་སོགས། །མི་འདོད་དུས་ཀྱི་རྒུད་པ་ཀུན་བསལ་ནས། །ཆོས་སྲིད་དཔལ་འབྱོར་ལེགས་ཚོགས་ཕུན་སུམ་ཚོགས། །བདེ་སྐྱིད་ཉི་མའི་འོད་ལྟར་གསལ་བར་མཛོད། །ཡུལ་ཕྱོགས་འདིར་ཡང་དུས་
རྣམ་ཐམས་ཅད་དུ། །མི་ཕྱུགས་ལོ་འབྲས་དཔལ་འབྱོར་རིགས་རྒྱུད་དང་། །འགལ་རྐྱེན་བཀྲ་མི་ཤིས་པའི་རིགས་ཀུན་ཞི། །བཀྲ་ཤིས་དགེ་ལེགས་འཕེལ་བའི་འཕྲིན་ལས་མཛོད། །བསྟན་དང་འགྲོ་ལ་གནོད་ཅིང་འཚེ་
བྱེད་པའི། །ནག་པོའི་རྩ་ལག་དཔུང་བཅས་ཐལ་བར་རློག །སྟོབས་ལྡན་ལྷ་གཉན་དབང་པོའི་མཐུ་རྩལ་ཀྱིས། །སྡང་བྱེད་བདུད་དགྲའི་མིང་ཙམ་མེད་པར་མཛོད། །འཕྲལ་ཡུན་ཆོས་སྲིད་དཔལ་འབྱོར་བྱ་བ་ལ། །གང་
བརྩམ་འདོད་དགུའི་དོན་རྣམས་མ་ལུས་པ། །ཡིད་བཞིན་ནོར་དང་དཔག་བསམ་ལྗོན་པ་ལྟར། །འབད་མེད་ལྷུན་གྱིས་འགྲུབ་པའི་འཕྲིན་ལས་མཛོད། །༧ ཅེས་གཉན་པོ་གཡུ་རྩེའི་བསང་མཆོད་འདོད་དགུ་ལྷུན་འགྲུབ་ཅེས་བྱ་བ་
420



༄༅། ། འདི་ཡང་གཞན་དག་གིས་ངོར། གྱི་ན་བ་རོལ་བའི་མིང་འཛིན་དེས་གང་ཤར་མཁའ་སྤྱོད་གླིང་ནས་ཤར་མར་བྲིས་པའོ། །དགེའོ། །
༄༅། །གཉན་པོ་གཡུ་རྩེའི་བསང་མཆོད་བདུད་རྩིའི་སྤྲིན་ཕུང་ཞེས་བྱ་བ་བཞུགས། ཀྱེ་གངས་རིའི་ཁྲོད་ཀྱི་མདོ་ཁམས་རྨ་གྱི་ཡུལ། །རབ་འཇིགས་རྡོ་རྗེའི་བྲག་རྫོང་འབར་བའི་དབུས། །ཤེལ་དཀར་མདངས་འཛིན་གངས་
ཀྱི་རི་དབང་ལ། །བརྟེན་ཅིང་གནས་བཅས་དྲེགས་པ་སྡེ་བརྒྱད་གཙོ། །དགྲ་བླའི་རྒྱལ་པོ་གཉན་པོ་གཡུ་རྩེ་ཞེས། །གསང་མཚན་དམུ་བདུད་རྡོ་རྗེ་རྩེ་དགུར་འབོད། །སྐུ་མདོག་རབ་དཀར་འཛུམ་ཁྲོའི་ཉམས་ལྡན་མཛད།
# ཁྲབ་རྨོག་བེར་ཆེན་སག་ལྷམ་རྟག་ཤར་ཆས། །ཕྱག་གཡས་མདུང་དར་གཡོན་པས་གཏེར་བུམ་བསྣམས། །ཆིབས་སུ་རྟ་མཆོག་གྲོ་ཞུར་གསེར་དངུལ་དང་། །དར་ཟབ་རྣམ་བཀྲའི་སྒ་སྲབ་ཆས་སྤུས་ལ། །ཞོན་ནས་སྟོང་
གསུམ་སྐད་ཅིག་བསྐོར་མཛད་ཅིང་། །འཕྲིན་ལས་ཐོགས་མེད་རྫུ་འཕྲུལ་སྟོབས་ལྡན་ལྷ། །ཡབ་ཡུམ་བཙུན་མོ་སྲས་དང་སྲས་མོ་དང་། །ཕྱོགས་བཞིའི་སྒོ་སྐྱོང་མཚོ་སྨན་བཀའ་འཁོར་ཚོགས། །བགྲང་ཡས་ལྷ་ཀླུ་གཉན་
ལྟ་ བཙན་སྡེ་བརྒྱད་དཔུང་། །མ་ལུས་རྫུ་འཕྲུལ་ཤུགས་ཀྱིས་བསང་མགྲོན་འདིར། །རིངས་པར་བྱོན་ལ་པདྨ་ཐོད་ཕྲེང་གིས། །ཇི་ལྟར་བཀའ་བསྒོས་ཐ་ཚིག་དྲན་མཛོད་ལ། །འཕྲིན་ལས་བསྒྲུབ་ཕྱིར་དགྱེས་ཤིང་བརྟན་པར་
421



རོལ་བའི་རྡོ་རྗེའི་གསུང་འབུམ།
བཞུགས། །ཏིང་འཛིན་སྔགས་རྒྱས་བྱིན་བརླབས་རབ་སྤེལ་བའི། །འདོད་དགུའི་དཔལ་འཛིན་ཟག་མེད་བདུད་རྩིའི་བཅུད། །འཛད་མེད་དམ་མཁའ་མཛོད་ཀྱི་རང་བཞིན་གྱི། །མཐུན་རྫས་བསང་གི་མཆོད་སྤྲིན་རྒྱ་མཚོ་
འབུལ། །དགྱེས་པར་བཞེས་ལ་རྣལ་འབྱོར་ཡོན་མཆོད་ཀུན། །བུ་ལྟར་སྐྱོང་ལ་འགལ་རྐྱེན་བར་ཆད་སོལ། །ཚེ་དཔལ་བསོད་ནམས་ལོངས་སྤྱོད་འབྱོར་བ་སྤེལ། །བཀྲ་ཤིས་དགེ་ལེགས་འཕེལ་བའི་འཕྲིན་ལས་མཛོད།
ཡངས་པའི་ཁམས་ཀུན་ནད་མུག་འཁྲུགས་རྩོད་སོལ། །འགྲོ་རྣམས་དགེ་བཅུའི་དཔལ་ལ་ལེགས་སྤྱོད་ནས། །ཕུན་ཚོགས་བདེ་སྐྱིད་དཔལ་གྱིས་འཚོ་བ་ལ། །རྫོགས་ལྡན་དང་པོའི་དུས་ལྟར་མངོན་པར་མཛོད། །ཐུབ་
བསྟན་སྤྱི་དང་དཔལ་ལྡན་ས་སྐྱ་བའི། །དྲི་མེད་ལུགས་བཟང་ཕྱོགས་དུས་ཐམས་ཅད་དུ། །མི་ནུབ་དར་རྒྱས་ཡུན་དུ་གནས་པ་ལ། །འཕྲིན་ལས་རྣམ་བཞི་གཡེལ་བ་མེད་པར་མཛོད། །སྟོབས་ལྡན་ལྷ་གཉན་དགྲ་བླའི་
རྒྱལ་པོ་ཁྱོད། །རྣལ་འབྱོར་བདག་ལ་ལུས་དང་གྲིབ་མ་ལྟར། །ཉེ་བར་འགྲོགས་ནས་ཆོས་སྲིད་བྱ་བ་རྣམས། །གང་བརྩམ་དོན་ཀུན་འབད་མེད་འགྲུབ་པར་མཛོད། །ནག་ཕྱོགས་དགྲ་སྡེའི་བསམ་སྦྱོར་ལོག་པའི་རིགས། །
མ་ལུས་རྗེས་ཤུལ་ཙམ་ཡང་མེད་པར་མཛོད། །རྣམ་དཀར་དཔལ་གྱི་དབུ་འཕང་དགུང་དུ་མཐོ། །ཕན་བདེའི་འོད་སྣང་ཀུན་ཏུ་གསལ་བར་མཛོད། །༧ ཅེས་གཉན་པོ་གཡུ་རྩེའི་བསང་མཆོད་བདུད་རྩིའི་སྤྲིན་ཕུང་ཞེས་བྱ་བ་འདི་ཡང་
422



ཉི་ཤུ་
༄༅། ། རྒྱལ་སྲས་པདྨའི་མིང་གི་བསྐུལ་ངོ་མ་ལྡོག་པར། གྱི་ན་བ་རོལ་མིང་བས་དབེན་གནས་མཁའ་སྤྱོད་གླིང་ནས་ཤར་མར་བྲིས་པའོ། །དགེའོ།
༄༅། །ལྷ་གཉན་དབང་པོ་སོགས་ལ་གཡུ་རྩེའི་མཆོད་འཕྲིན་མདོར་བསྡུས་འཕྲིན་ལས་རྒྱ་མཚོའི་རླབས་འཕྲེང་ཞེས་བྱ་བ་བཞུགས་སོ། །ཧཱུྃ་ཧཱུྃ༔ སྔོན་ཚེ་པདྨ་ཐོད་འཕྲེང་དང་། །རླུང་སྟོན་བྱང་ཆུབ་ལ་སོགས་པ། །བརྒྱུད་གསུམ་བླ་མའི་
བཀའ་དམ་བཞིན། །ཐ་ཚིག་ཇི་བཞིན་སྒྲུབ་མཛད་ལྷ། །མཐུ་རྩལ་རྨད་བྱུང་ཐོགས་མེད་ལྡན། །ཆིབས་སུ་རྟ་ནག་རྟིང་དཀར་ལ། །གསེར་དངུལ་དར་ཟབ་ཆས་ལྡན་སྟེང་། །གཉན་རྗེ་སྔོ་ལ་གཡུ་རྩེ་བ། །སྐུ་མདོག་མཐིང་
ནག་གཟི་བརྗིད་འབར། །ཁྲབ་རྨོག་བེར་ཆེན་སག་ལྷམ་གསོལ། །མདའ་གཞུ་སྟག་ཤར་དཔའ་བོའི་ཆས། །ཕྱག་ན་མདུང་དར་གཏེར་བུམ་བསྣམས། །མེ་རླུང་འཚུབ་མ་འཁྱིལ་བའི་དབུས། །རྒྱལ་བསྟན་སྲུང་བའི་ཕོ་ཉ་
བ། །བསྟན་དགྲ་སྒྲོལ་བའི་མཐུ་སྟོབས་ཅན། །རིག་འཛིན་བླ་མའི་བཀའ་སྡོད་མཆོག །རྣལ་འབྱོར་ཡོངས་ཀྱི་དགྲ་བླ་ཆེ། །གསང་མཚན་ཕོ་བ་རོག་པོ་ཁྱོད། །ཡབ་ཡུམ་བཙུན་མོ་སྲས་བློན་བྲིན། །སྡེ་བརྒྱད་དྲེགས་པའི
p དཔུང་ཚོགས་བཅས། །མ་ཐོགས་སྐད་ཅིག་ཡུད་ཙམ་ལ། །སྤྱན་འདྲེན་གནས་འདིར་ད་ཚུར་བྱོན། །རང་རང་དགྱེས་པའི་གདན་ལ་བཞུགས། །དམ་ལས་མ་འདའ་ཐ་ཚིག་ཅན། །སྒྲུབ་པོ་བདག་ལ་དགྱེས་བརྩེས་
423



རོལ་བའི་རྡོ་རྗེའི་གསུང་འབུམ།
དགོངས། །ཁྱེད་ཐུགས་འགལ་བའི་ལས་ཀུན་བཤགས། །བརྟེན་པའི་དུས་སུ་རྒྱང་མ་རིང་། །བདག་གིས་བཅོལ་བའི་ལས་རྣམས་སྒྲུབས། །ཧཱུཾ། ལྷ་གཉན་འཁོར་དང་བཅས་པ་ལ། །ཐུགས་དམ་བསྐང་བའི་དམ་ཚིག་
རྫས། །དངོས་བཤམས་ཡིད་སྤྲུལ་མཆོད་པའི་སྤྲིན། །མཐུན་རྫས་མཁོ་དགུ་བསམ་མི་ཁྱབ། །མ་ཚང་མེད་པས་མཁའ་དབྱིངས་བཀང༌། །ལྷ་གཉན་འཁོར་བཅས་ཐུགས་དམ་བསྐང་། །བསང་མཆོད་བདུད་རྩིའི་སྤྲིན་
ཚོགས་ཀྱིས། །གཉན་ཆེན་དབང་པོ་འཁོར་བཅས་བསང་། །ཇ་ཆང་བདུད་རྩིའི་གསེར་སྐྱེམས་འདིས། །སྔོ་ལ་གཡུ་རྩེ་འཁོར་བཅས་མཆོད། །མཆོད་གཏོར་སྤྱན་གཟིགས་སྣ་ཚོགས་ཀྱིས། །ཕོ་བ་རོག་པོ་འཁོར་དང་
བཅས། །གསོལ་ལོ་མཆོད་དོ་དགྱེས་པར་རོལ། །ཐུགས་དམ་གཉན་པོ་བསྐང་བར་མཛོད། །བར་ཆད་རྐྱེན་ངན་དབྱིངས་སུ་བཟློག །བཅོལ་བའི་འཕྲིན་ལས་འགྲུབ་པར་མཛོད། །ཧཱུྃ། མཐུ་རྩལ་གནམ་ལྕགས་ཐོག་
# མདའ་ཡིས། །དགྲ་སྡེའི་བྲག་རི་གཞོམ་མཛད་ལྷ། །སྣང་སྲིད་དྲེགས་པའི་སྡེ་དཔོན་ཆེ། །སྔོ་ལ་གཡུ་རྩེ་འཁོར་བཅས་བསྟོད། །ཁྱེད་ལ་འཕྲིན་ལས་བཅོལ་བ་ནི། །སངས་རྒྱས་བསྟན་པ་གཉན་པོ་སྲུངས། །དཀོན་མཆོག་
གསུམ་གྱི་དབུ་འཕང་བསྟོད། །དགེ་འདུན་འདུས་པའི་སྡེ་རྣམས་སྐྱོངས། །དཔལ་ལྡན་བླ་མའི་སྐུ་ཚེ་སྤེལ། །མཛད་འཕྲིན་དབྱར་གྱི་མཚོ་བཞིན་རྒྱས། །ལྷ་ཁྱོད་ལུས་དང་གྲིབ་མ་ལྟར། །འགྲོགས་ནས་འཕྲིན་ལས་
424



༄༅། །གཡེལ་མེད་མཛོད། །མཆོད་བྱེད་བདག་གི་རེ་བ་སྐོང་། །ནད་གདོན་འགལ་རྐྱེན་བར་ཆད་སོལ། །ཟས་ནོར་ལོངས་སྤྱོད་ཆར་ལྟར་ཕོབ། །ཁམས་གསུམ་སྣང་བ་དབང་དུ་བསྡུས། །དགྲ་བགེགས་བྱད་མ་ཐལ་
བར་རློག །སྲིད་ཞིའི་ཁམས་ཀྱི་ཕྱུ་གཡང་ཁུག །མི་ནོར་རིགས་བརྒྱུད་འཕེལ་བ་དང་། །སྙན་གྲགས་ལས་རླུང་དར་བར་མཛོད། །སྡང་བྱེད་དགྲ་ལ་མཐུ་མ་ཆུང་། །གནོད་པའི་བགེགས་ལ་རྩལ་མ་ཞན། །མཐུ་ནུས་བུ་
ལོན་ལྟར་སྙོགས་པ། །མ་ལུས་རྡུལ་བཞིན་བརླག་པར་མཛོད། །ལྷ་གཉན་འཕྲིན་ལས་འོད་སྟོང་གཟིས། །བདག་ཅག་དཔོན་སློབ་འཁོར་བཅས་ཀྱི། །བདེ་སྐྱིད་པདྨའི་དགའ་ཚལ་མཆོག །ཀུན་ནས་ཀུན་ཏུ་བཞད་པར་
མཛོད། །༧ ཅེས་ལྷ་གཉན་དབང་པོ་ཆེན་པོ་སྔོ་ལ་གཡུ་རྩེའི་མཆོད་འཕྲིན་མདོར་བསྡུས་འཕྲིན་ལས་རྒྱ་མཚོའི་རླབས་འཕྲེང་ཞེས་བྱ་བ་འདི་ཡང་ཚ་བུ་ཀརྨ་བི་ཛ་ཡ་ནས་ཡང་ཡང་བསྐུལ་བཞེད་མ་ལྡོག་པར། ཐ་ཤལ་རོལ་མིང་བས་གང་ཤར་མཁའ་སྤྱོད་གླིང་ནས་
སུག་ལས་བགྱིས་པའོ། །དགེའོ། །
#༄༅། །གཡུ་རྩེའི་མཆོད་འཕྲིན་རྐྱེན་སེལ་བསམ་དོན་ལྷུན་འགྲུབ་ཅེས་བྱ་བ་བཞུགས། གཉན་པོ་གཡུ་རྩེ་ཆེ་བཙན་དྲེགས་པའི་རྗེ། །ཡབ་ཡུམ་བཙུན་མོ་སྲས་བློན་སྒོ་སྐྱོང་ཚོགས། །སྡེ་བརྒྱད་དྲེགས་པའི་དཔུང་གི་འཁོར་བཅས་
425



རོལ་བའི་རྡོ་རྗེའི་གསུང་འབུམ།
ཀུན། །མ་ཐོགས་སྐད་ཅིག་ཉིད་ལ་བསང་མགྲོན་འདིར། །དགྱེས་པའི་གར་གྱིས་བྱོན་ལ་བརྟན་པར་བཞུགས། །མཐུ་ལྡན་དགྲ་བླའི་རྒྱལ་པོ་འཁོར་བཅས་ལ། །དྲི་ཞིམ་འདོད་དགུའི་དཔལ་འབྱུང་བསང་སྤྲིན་གྱིས། །
གནམ་ས་བར་སྣང་མ་ལུས་ཡོངས་བཀང་ནས། །གུས་པས་འབུལ་ལོ་དགྱེས་བཞེས་ཚིམ་པར་རོལ། །གསོལ་ལོ་མཆོད་དོ་ཀུན་ནས་མཉེས་པར་མཛོད། །སྐུ་གསུང་ཐུགས་དང་འགལ་བའི་ལས་རྣམས་ཀུན། །མ་ལུས་
མཐོལ་ལོ་བཤགས་སོ་བཟོད་པར་བཞེས། །མི་འདོད་འགལ་རྐྱེན་མིང་ཙམ་མི་འབྱུང་ཞིང་། །མཐུན་རྐྱེན་ཐོགས་མེད་ཡིད་བཞིན་འགྲུབ་པར་མཛོད། །གཞན་ཡང་དངོས་བཤམ་ཡིད་ལས་བྱུང་བ་ཡི། །ཕྱི་ནང་གསང་
བའི་མཆོད་སྤྲིན་ཕ་མཐའ་ཡས། །མི་ཟད་ནམ་མཁའ་མཛོད་ཀྱི་རང་བཞིན་གྱིས། །སྟོབས་ལྡན་ལྷ་གཉན་དབང་པོ་འཁོར་ཚོགས་བཅས། །མ་ལུས་གསོལ་ལོ་མཆོད་དོ་དགྱེས་པར་བཞེས། །རྣལ་འབྱོར་བདག་གི་ཆོས་
# སྲིད་བྱ་བ་ལ། །གང་བརྩམ་འདོད་པའི་དོན་རྣམས་མ་ལུས་པ། །འབད་མེད་ལྷུན་གྱིས་འགྲུབ་པའི་སྡོང་གྲོགས་མཛོད། །ནད་གདོན་དགྲ་བགེགས་དུས་མིན་འཆི་བ་སོལ། །བྱུར་འགོང་གོད་ཁ་ཕྱུགས་ཀྱི་གནོད་པ་སོལ། །
བཙའ་སད་སེར་སོགས་ལོ་ཏོག་འགལ་རྐྱེན་སོལ། །ཕྱི་ནང་གསང་བའི་བར་ཆད་ཉེར་འཚེ་སོལ། །མི་ལ་ཚེ་དཔལ་བསོད་ནམས་གཟི་བརྗིད་སྤེལ། །ཕྱུགས་ལ་འཕེལ་ཁ་རྒྱས་པའི་ཁྱུ་ཚོགས་སྤེལ། །ཟས་ལ་རོ་བཅུད་
426



ཉེར་གཉིས་བྱོན།
ཀ༄༅། །ནུས་པའི་དཔལ་གཡང་སྤེལ། །གོས་ལ་དྲོ་འཇམ་ཡང་མཛེས་བཀྲག་མདངས་སྤེལ། །དཀོན་མཆོག་གསུམ་གྱི་དབུ་འཕང་དགུང་དུ་བསྟོད། །དཔལ་ལྡན་བླ་མའི་སྐུ་ཚེ་འཕྲིན་ལས་སྤེལ། །ལུང་རྟོགས་བསྟན་
པའི་དར་ཆེན་སྲིད་རྩེར་ཕྱོར། །བསྟན་པའི་སྦྱིན་བདག་མངའ་ཐང་ཆབ་སྲིད་སྤེལ། །དུས་རྣམ་ཀུན་ཏུ་མི་འདོད་མཚན་མ་བྲལ། །འགྲོ་རྣམས་བདེ་སྐྱིད་དཔལ་གྱིས་ཡུན་དུ་འཚོ། །སྣོད་བཅུད་ཀུན་ལ་བྱིན་ཆགས་ལྷུན་
གྱིས་གྲུབ། །བཀྲ་ཤིས་དགེ་མཚན་དཔལ་གྱིས་ཡོངས་ཁྱབ་མཛོད། །༧ ཅེས་གཉན་པོ་གཡུ་རྩེའི་མཆོད་འཕྲིན་འདི་ཡང་རྐྱེན་སེལ་དང་བསམ་དོན་འགྲུབ་ཕྱིར་གང་ཤར་ཤར་མར་དབེན་གནས་མཁའ་སྤྱོད་གླིང་ནས། རྨོངས་བ་རོལ་མིང་པས་སྤེལ་
བའོ། །དགེའོ། ། ༈ ཀྱེ། རབ་འཇིགས་རྡོ་རྗེའི་བྲག་རྫོང་འབར་བ་ནས། །གཉན་པོ་གཡུ་རྩེ་བཀའ་འཁོར་སྡེ་བརྒྱད་དཔུང་། །མ་ལུས་རྫུ་འཕྲུལ་ཤུགས་ཀྱིས་འདིར་བྱོན་ལ། །དྲི་ཞིམ་བདུད་རྩིའི་བསང་མཆོད་རྒྱ་མཚོ་འདི།
འབུལ་ལོ་དགྱེས་པར་བཞེས་ལ་ཚིམ་པར་རོལ། །རྣལ་འབྱོར་ཡོན་མཆོད་མི་ནོར་འཁོར་བཅས་སྲུངས། །འགལ་རྐྱེན་ཀུན་སོལ་མཐུན་རྐྱེན་འདོད་པའི་དོན། །གང་བཅོལ་གེགས་མེད་ལྷུན་གྱིས་འགྲུབ་པར་མཛོད།
#་ ༧ ཅེས་གཉན་པོ་གཡུ་རྩེའི་བསང་བསྡུས་འདི་ཡང་བསྐུལ་བ་པོའི་རེ་འདོད་སྐོང་ཕྱིར། རོལ་མིང་པས་སོ། །དགེའོ། ། ༈ ཀྱེ། འཇིགས་རུང་སྲ་བརྟན་རྡོ་རྗེའི་བྲག་རྫོང་ནས། །གཉན་པོ་གཡུ་རྩེ་བཀའ་སྡོད་འཁོར་ཚོགས་བཅས། །འདིར་
427
ན
རྡོ་



རོལ་བའི་རྡོ་རྗེའི་གསུང་འབུམ།
བྱོན་རྒྱ་ཆེན་བསང་མཆོད་དམ་པ་འབུལ། །དགྱེས་བཞིན་བཞེས་ལ་ཐུགས་འགལ་ཉེས་ཚོགས་བཤགས། །གང་བཅོལ་འཕྲིན་ལས་རབ་འབྱམས་མ་ལུས་པ། །ཐོགས་མེད་མྱུར་ཏུ་འགྲུབ་པའི་སྡོང་གྲོགས་མཛོད།
ཅེས་གཉན་པོ་གཡུ་རྩེའི་བསང་བསྡུས་འདི་ཡང་ཉེ་གནས་ཞིག་གི་ངོར་རོལ་མིང་བས་སོ། །དགེའོ། ། ༈ ཀྱེ། པད་འབྱུང་བཀའ་སྡོད་རྡོ་རྗེའི་ཐ་ཚིག་ཅན། །གཉན་པོ་གཡུ་རྩེ་འཁོར་བཅས་འདིར་བྱོན་ལ། །དགྱེས་པ་སྐྱེད་བྱེད་བདུད་
རྩིའི་བསང་མཆོད་འབུལ། །བཞེས་ལ་ཆོས་སྲིད་འདོད་དོན་ལྷུན་འགྲུབ་མཛོད། །༧ ཅེས་གཡུ་རྩེའི་བསང་བསྡུས་འདི་ཡང་འཕྲིན་ལས་ངོར། གྱི་ན་བ་རོལ་མིང་བས་སོ། །དགེའོ། །༈ ཀྱེ། མཐུ་ལྡན་གཡུ་རྩེ་གཉན་པོ་འཁོར་ཚོགས་
བཅས། །འདིར་བྱོན་འཛད་མེད་བསང་མཆོད་རྒྱ་མཚོ་བཞེས། །ཆོས་སྲིད་འདོད་པའི་དོན་རྣམས་མ་ལུས་པ། །མྱུར་ཏུ་འགྲུབ་པའི་སྡོང་གྲོགས་གཡེལ་མེད་མཛོད། ། ༧ ཅེས་གཡུ་རྩེའི་བསང་བསྡུས་འདི་ཡང་། རོལ་མིང་བས་
སོ། །དགེའོ། །
428



༄༅། །སྲིད་ཞིའི་མགྲོན་རིགས་རྣམས་ལ་མཆོད་སྤྲིན་དབུལ་ཚུལ་ཀུན་བཟང་མཆོད་པའི་སྤྲིན་ཕུང་སོགས་བཞུགས་སོ། །
429



གཅིག་
རོལ་བའི་རྡོ་རྗེའི་གསུང་འབུམ།
༄༅། །ན་མོ་རཏྣ་ཏྲ་ཡཱ་ཡ། པདྨ་འབྱུང་གནས་རྩ་གསུམ་ལྷ་ལ་འདུད། །སྙིགས་འགྲོའི་སྒོ་གསུམ་ལོག་པར་སྤྱད་འབྲས་ཀྱིས། །སྡེ་བརྒྱད་ཡུལ་ལྷ་གཉན་པོ་རབ་འཁྲུགས་པས། །མི་
ཕྱུགས་ལོ་ཏོག་ཀུན་ལ་རབ་ཏུ་འཚེ། །མི་འདོད་འགལ་རྐྱེན་ཉེས་ཚོགས་འབྱུང་བའི་དུས། །འཁོར་འདས་མགྲོན་རིགས་ཆེན་པོ་རྣམ་བཞི་ལ། །དྲི་ཞིམ་བསང་ངམ་གསུར་གྱི་སྤྲིན་
ཚོགས་ཀྱིས། །གུས་པས་མཆོད་ཅིང་ལེགས་པར་སྦྱིན་པ་ཡིས། །ཐུགས་རྒྱུད་མཉེས་ཚིམ་འགལ་རྐྱེན་བར་ཆད་ཀུན། །མྱུར་ཏུ་སེལ་ཞིང་ཞི་བའི་ཐབས་འདི་སྤེལ། །ཀུན་སློང་དག་
ཅིང་ལྷ་ཡི་རྣལ་འབྱོར་དང་། །བསང་གསུར་གང་ཡིན་ཆབ་ཀྱིས་ལེགས་བྲན་ལ། །རཾ་ཡཾ་ཁཾ་གིས་སྦྱང་གཏོར་སྦྱར་བྱས་ཏེ། །དངོས་འཛིན་མཚན་མའི་དྲི་མ་ཡོངས་སུ་དག །ཨོཾ་ཨཱཿཧཱུྃ་
430



གཉིས་
༄༅། །གིས་བྱིན་བརླབས་རྒྱ་ཆེར་སྤེལ། །ཀུན་བཟང་མཆོད་པའི་སྤྲིན་ལྟར་དཔག་ཡས་སྤྲོས། །ཧཱུཾ། ཆོས་ཀུན་རང་བཞིན་མཐའ་བྲལ་རིག་པའི་གཤིས། །རྟེན་འབྱུང་འགགས་
མེད་ཅིར་ཡང་འཆར་བཟོད་པས། །ཕྱོགས་བཅུའི་ཞིང་ནས་འཁོར་འདས་མགྲོན་རིགས་བཞི། །མ་ལུས་བྱམས་ཤིང་བརྩེ་བའི་ངང་ཚུལ་གྱིས། །སྤྲིན་ཚོགས་འཐིབ་བཞིན་སྐད་ཅིག་
འདིར་བྱོན་ལ། །རང་རང་འོས་པའི་གདན་ལ་བརྟན་པར་བཞུགས། །མདུན་དུ་རིག་འཛིན་སྔགས་རྒྱས་བྱིན་བརླབས་པའི། །དྲི་ཞིམ་བདུད་རྩིའི་བསང་སྤྲིན་འཁྱིལ་བ་ལས། །ཡུལ་
བྱུང་དྲི་འཛིན་ལྷ་མོ་སྔོ་བསང་མདོག །ཡིད་འོང་མཛེས་སྡུག་སྣ་ཚོགས་རྒྱན་གྱིས་སྤྲས། །ཕུན་ཚོགས་འདོད་ཡོན་ལྔ་ཡི་སྤྲིན་འཕྲོ་བ། །དྲི་ཞིམ་སྤོས་ཕོར་ཐོགས་པ་དཔག་མེད་ཀྱིས། །
431
པོད།



རོལ་བའི་རྡོ་རྗེའི་གསུང་འབུམ།
རབ་འབྱམས་ཕྱོགས་བཅུའི་ཞིང་ཀུན་ཡོངས་ཁྱབ་པས། །འཁོར་འདས་མགྲོན་རིགས་ཐམས་ཅད་མཉེས་ཚིམ་ཕྱིར། །འཛུམ་སྒེག་དབྱངས་སྙན་མིག་འཕྲུལ་རོལ་བ་ལྟར། །ཀུན་ནས་མཆོད་སྦྱིན་ཚུལ་ལ་བརྩོན་པ་ཡིས།
སྣོད་བཅུད་ཉེས་ཚོགས་མ་ལུས་ཡོངས་སེལ་ཞིང་། །ཆོས་སྲིད་ལེགས་ཚོགས་འཕེལ་བའི་དཔྱིད་དུ་གྱུར། །ན་མསརྦ་ཏ་ཐ་ག་ཏ་སོགས་ནམ་མཁའ་མཛོད་ཀྱི་སྔགས་བརྗོད་ལ། ཧཱུྃ། ཕྱོགས་དུས་རྒྱལ་ཀུན་འདུས་པའི་ངོ་
བོ་ཉིད། །དྲིན་ཆེན་རྩ་བརྒྱུད་དཔལ་ལྡན་བླ་མའི་ཚོགས། །མ་ལུས་འཁོར་དང་བཅས་པ་ཐམས་ཅད་ལ། །དྲི་ཞིམ་བདུད་རྩིའི་བསང་མཆོད་རྒྱ་མཚོ་འབུལ། །ཡང་ན་གསུར་མཆོད་དུས། ཧཱུྃ། ཕྱོགས་དུས་རྒྱལ་ཀུན་འདུས་
པའི་ངོ་བོ་ཉིད། །དྲིན་ཆེན་རྩ་བརྒྱུད་དཔལ་ལྡན་བླ་མའི་ཚོགས། །མ་ལུས་འཁོར་དང་བཅས་པ་ཐམས་ཅད་ལ། །དྲི་ཞིམ་བདུད་རྩིའི་གསུར་མཆོད་རྒྱ་མཚོ་འབུལ། ཞེས་བསྒྱུར། དགོས་དུས་འོག་གི་འདོད་གསོལ་དེ་
ཉིད་ཤོ་ལོ་ཀ་རེ་རེའི་མཚམས་མཚམས་སུ་སྤེལ། དུས་གསུམ་ཕྱོགས་བཅུའི་ཞིང་ན་བཞུགས་པ་ཡི། །སངས་རྒྱས་བྱང་སེམས་ཉན་རང་འཕགས་པའི་ཚོགས། །མ་ལུས་འཁོར་དང་བཅས་པ་ཐམས་ཅད་ལ། །དྲི་ཞིམ་
བདུད་རྩིའི་བསང་མཆོད་རྒྱ་མཚོ་འབུལ། །རྒྱུད་སྡེ་ཆེན་པོ་བཞི་དང་འབྲེལ་བ་ཡི། །ཡི་དམ་ཞི་ཁྲོའི་དཀྱིལ་འཁོར་རྒྱ་མཚོའི་ཚོགས། །མ་ལུས་འཁོར་དང་བཅས་པ་ཐམས་ཅད་ལ། །དྲི་ཞིམ་བདུད་རྩིའི་བསང་མཆོད་རྒྱ་
432



T
གསུམ་
༄༅། ། མཚོ་འབུལ། །གསང་ཆེན་བཀའ་ཡི་གཉེར་འཛིན་བྱ་ར་བ། །གནས་གསུམ་དཔའ་བོ་མཁའ་འགྲོ་རྒྱ་མཚོའི་ཚོགས། །མ་ལུས་འཁོར་དང་བཅས་པ་ཐམས་ཅད་ལ། །དྲི་ཞིམ་བདུད་རྩིའི་བསང་མཆོད་རྒྱ་མཚོ་
འབུལ། །འཇིག་རྟེན་འདས་དང་མ་འདས་སྲུང་མའི་ཚོགས། །དམ་ཅན་ནོར་ལྷ་གཏེར་བདག་རྒྱ་མཚོའི་ཚོགས། །མ་ལུས་འཁོར་དང་བཅས་པ་ཐམས་ཅད་ལ། །དྲི་ཞིམ་བདུད་རྩིའི་བསང་མཆོད་རྒྱ་མཚོ་འབུལ། །སྟོང་
གསུམ་འཛམ་གླིང་སྤྱི་དང་ཁྱད་པར་དུ། །གངས་རིའི་ཁྲོད་ཀྱི་ཡུལ་ལྷ་གཞི་བདག་ཚོགས། །མ་ལུས་འཁོར་དང་བཅས་པ་ཐམས་ཅད་ལ། །དྲི་ཞིམ་བདུད་རྩིའི་བསང་མཆོད་རྒྱ་མཚོ་འབུལ། །ཡང་སྒོས་ས་ཕྱོགས་ཡུལ་
ཕྱོགས་འདི་དག་ལ། །གནས་པའི་གཞི་བདག་ཟོ་དོར་གཉན་པོའི་ཚོགས། །མ་ལུས་འཁོར་དང་བཅས་པ་ཐམས་ཅད་ལ། །དྲི་ཞིམ་བདུད་རྩིའི་བསང་མཆོད་རྒྱ་མཚོ་འབུལ། །ཐོག་མེད་དུས་ནས་དྲིན་གྱིས་རབ་བསྐྱང་
བས། །ཕ་མར་གྱུར་པའི་རིགས་དྲུག་འགྲོ་བའི་ཚོགས། །མ་ལུས་འཁོར་དང་བཅས་པ་ཐམས་ཅད་ལ། །དྲི་ཞིམ་བདུད་རྩིའི་བསང་མཆོད་རྒྱུ་མཚོ་འབུལ། །བསམ་སྦྱོར་ལོག་པས་གདུག་རྩུབ་འཆང་བྱེད་པའི། །ལན་
༼ ཆགས་བུ་ལོན་སྙོགས་པའི་གདོན་བགེགས་ཚོགས། །མ་ལུས་འཁོར་དང་བཅས་པ་ཐམས་ཅད་ལ། །དྲི་ཞིམ་བདུད་རྩིའི་བསང་མཆོད་རྒྱ་མཚོ་འབུལ། །མི་ཕྱུགས་ནད་རིམས་བཙལ་སད་སེར་གསུམ་བཟློག །ལྷ་སྲིན་སྡེ་
433
A



རོལ་བའི་རྡོ་རྗེའི་གསུང་འབུམ།
བརྒྱད་མི་མིན་འབྱུང་པོའི་ཚོགས། །མ་ལུས་འཁོར་དང་བཅས་པ་ཐམས་ཅད་ལ། །དྲི་ཞིམ་བདུད་རྩིའི་བསང་མཆོད་རྒྱ་མཚོ་འབུལ། །བླ་ཚེ་མདངས་འཕྲོག་སྲོག་ལ་རྒོལ་བྱེད་པའི། །གནོད་འཚེའི་བསམ་སྦྱོར་ཅན་གྱི་ལྷ་
འདྲེའི་ཚོགས། །མ་ལུས་འཁོར་དང་བཅས་པ་ཐམས་ཅད་ལ། །དྲི་ཞིམ་བདུད་རྩིའི་བསང་མཆོད་རྒྱ་མཚོ་འབུལ། །ཁས་ཞན་དབང་ཆུང་ཞ་ལོང་འོན་ལྷུག་སོགས། །ཀུན་ནས་དམན་པར་གྱུར་པའི་ཉམ་ཐག་ཚོགས། །མ་
ལུས་འཁོར་དང་བཅས་པ་ཐམས་ཅད་ལ། །དྲི་ཞིམ་བདུད་རྩིའི་བསང་མཆོད་རྒྱ་མཚོ་འབུལ། །སྣང་སྲིད་འཁྲུགས་པ་བསང་གི་མཆོད་པས་བཅོས། །མི་ཕྱུགས་ལོ་ཏོག་འགལ་རྐྱེན་བར་ཆད་སོལ། །སྣང་སྲིད་འབྱུང་པོའི་
གདུག་རྩུབ་ཞི་གྱུར་ཅིག །ཆོས་སྲིད་དཔལ་འབྱོར་དགེ་མཚན་འཕེལ་བར་ཤོག །ཤོ་ལོ་ཀ་འདི་དགོས་དུས་གོང་གི་མཚམས་རྣམས་སུ་སྤེལ་ལོ། །དེ་ལྟར་མཆོག་དམན་མགྲོན་རིགས་ཐམས་ཅད་ལ། །རྒྱ་ཆེན་བདུད་རྩི་
ལྷེ བསང་གི་མཆོད་སྦྱིན་གྱི། །ལེགས་བྱས་རྣམ་པར་དཀར་བའི་དགེ་ཚོགས་མཐུས། །བསོད་ནམས་ཡེ་ཤེས་ཚོགས་ཆེན་རྫོགས་པར་ཤོག །གནས་སྐབས་བདག་ཅག་དཔོན་སློབ་སྦྱིན་བདག་བཅས། །མི་ནོར་ལོངས་སྤྱོད་
སྣོད་བཅུད་རྒུད་པ་སོགས། །མི་འདོད་མཚན་མ་བཀྲ་མི་ཤིས་པའི་རིགས། །འགལ་རྐྱེན་ཉེས་ཚོགས་ཐ
ས་ཐམས་ཅད་ཞི་གྱུར་ཅིག །མཐུན་རྐྱེན་ཚེ་ཆོས་དཔལ་འབྱོར་ལོངས་སྤྱོད་འཁོར། །མི་ནོར་རིགས་རྒྱུད་ལོ་ཕྱུགས་
434



༄༅། །མངའ་ཐང་དཔལ། །གྲགས་སྙན་ལས་རླུང་ལུང་རྟོགས་ཡོན་ཏན་རྣམས། །དབྱར་མཚོ་ལྟ་བུར་ཀུན་ནས་འཕེལ་རྒྱས་ཤོག ། མཐར་ཐུག་ཕ་མ་འབྲེལ་ཐོགས་མཁའ་མཉམ་འགྲོའི། །སྡིག་ལྟུང་སྒྲིབ་བྱང་ཚོགས་
གཉིས་མྱུར་རྫོགས་ནས། །ས་ལམ་སྤངས་རྟོགས་ཡོན་ཏན་མཐར་ཕྱིན་ཏེ། །རང་གཞན་དོན་གཉིས་ལྷུན་གྱིས་འགྲུབ་པར་ཤོག །དེང་ནས་བཟུང་སྡེ་སྣོད་བཅུད་བསྟན་འགྲོ་ལ། །མི་འདོད་མཚན་མ་མིང་ཙམ་མི་འབྱུང་
ཞིང་། །ཕྱི་དང་ནང་གི་མཐུན་རྐྱེན་ཕུན་སུམ་ཚོགས། །བཀྲ་ཤིས་དགེ་ལེགས་རྒྱ་མཚོའི་དགའ་སྟོན་སྩོལ། །བསྟན་པའི་དཔལ་གྱུར་བླ་མའི་ཞབས་པད་བརྟན། །བསྟན་འཛིན་སྐྱེས་བུས་ས་སྟེང་ཡོངས་ལ་ཁྱབ། །བསྟན་
པའི་སྦྱིན་བདག་མངའ་ཐང་འབྱོར་བ་རྒྱས། །བསྟན་པ་ཡུན་རིང་གནས་པའི་བཀྲ་ཤིས་ཤོག ། འདིའི་བསང་མཆོད་ཅེས་པ་ལ་གསུར་མཆོད་ཅེས་ཚིག་ཕྲད་བསྒྱུར་བ་སོགས་གང་འདོད་བྱའོ། །༧ ཞེས་སྲིད་ཞིའི་འགྲོན་རིགས་
རྣམས་ལ་མཆོད་སྤྲིན་འབུལ་ཚུལ་ཀུན་བཟང་མཆོད་པའི་སྤྲིན་ཕུང་ཞེས་བྱ་བ་འདི་ཡང་། གནས་སྐབས་སུ་ཉེར་མཁོ་ལ་བསམ་ཏེ་གང་དྲན་ཐར་མ་ཐོར་དུ། གྱི་ན་བ་རོལ་པའི་མིང་འཛིན་དེས་དབེན་གནས་མཁའ་སྤྱོད་གླིང་ནས་ཤར་མར་བྲིས་པ་དགེའོ། །
༡་ ༄༅། །ཡུལ་སྐྱོང་ཆེན་པོ་བ་གམ་དྲག་རྩལ་ཅན་གྱི་བསང་མཆོད་མདོར་བསྡུས་སོགས་བཞུགས། ཀྱེ། ཕུན་ཚོགས་མཁའ་ལྡིང་འགྱིང་འདྲའི་ས་འཛིན་ལ། །བརྟེན་ཅིང་གནས་བཅས་མི་མིན་དྲེགས་པའི་རྗེ། །ཡུལ་སྐྱོང་ཆེན་པོ་
E,
435



རོལ་བའི་རྡོ་རྗེའི་གསུང་འབུམ།
བ་གམ་དྲག་རྩལ་ཅན། །འཁོར་བཅས་བསང་མཆོད་མགྲོན་ལ་ད་ཚུར་བྱོན། །སྔགས་རྒྱ་ཏིང་འཛིན་མཐུ་ཡི་བྱིན་བརླབས་པའི། །འཛད་མེད་བསང་གི་མཆོད་སྤྲིན་རྒྱ་ཆེན་འདིས། །ས་དང་བར་སྣང་མཁའ་དབྱིངས་ཀུན་
བཀང་ནས། །བསང་ངོ་མཆོད་དོ་མཉེས་ཤིང་ཚིམ་པར་རོལ། །ཕོག་ཐུག་ཉེས་ཚོགས་མ་ལུས་བཟོད་པར་བཞེས། །མཆོད་བྱེད་བདག་གི་ཆོས་སྲིད་བྱ་བ་ཀུན། །མྱུར་འགྲུབ་ལས་རླུང་སྙན་གྲགས་བསོད་ནམས་སྤེལ། །
གང་བཅོལ་ལས་རྣམས་མ་གཡེལ་ཐོགས་མེད་སྒྲུབས། །༧ ཞེས་བ་གམ་གྱི་བསང་བསྡུས་འདི་ཡང་ཕུན་ཚོགས་དར་རྒྱས་ཀྱི་འདོད་མོས་བཞིན། གྱི་ན་བ་རོལ་མིང་བས་སོ། །དགེའོ། ། ༈ ཀྱེ། ཡུལ་སྐྱོང་ཆེན་པོ་བ་གམ་དྲག་རྩལ་ཅན། །
འཁོར་བཅས་མ་གཡེལ་རྡོ་རྗེའི་དམ་ལ་འདུས། །འདིར་བྱོན་རྒྱ་ཆེན་བསང་གི་མཆོད་པ་བཞེས། །གང་བཅོལ་འདོད་དོན་ཡིད་བཞིན་འགྲུབ་པར་མཛོད། །༧ ཅེས་བ་གམ་གྱི་བསང་བསྡུས་འདི་ཡང་བསྐུལ་པོའི་ངོ་མ་ལྡོག་པར།
རོལ་མིང་བས་སོ། །དགེའོ། ། ༈ ཀྱེ། ཡུལ་གཞི་གནས་ཀྱི་བདག་པོ་མཐུ་རྩལ་ཅན། །གཉན་ཆེན་བ་གམ་འཁོར་བཅས་རྫུ་འཕྲུལ་གྱིས། །འདིར་བྱོན་བདུད་རྩིའི་བསང་མཆོད་རྒྱ་མཚོ་བཞེས། །གང་བཅོལ་ལས་ཀུན་ཐོགས་
མེད་མྱུར་འགྲུབ་མཛོད། །༧ ཅེས་བ་གམ་གྱི་བསང་བསྡུས་འདི་ཡང་བོན་ལོག་ཞིག་གི་ངོར། རོལ་མིང་བས་སོ། །དགེའོ། ། ༈ ཀྱེ། དྲག་རྩལ་མཐུ་ལྡན་རྡོ་རྗེའི་ཐ་ཚིག་ཅན། །གནས་བདག་བ་གམ་གཉན་ཆེན་འཁོར་དང་བཅས།
436



ང་
u
༄༅། ། འདིར་བྱོན་དགྱེས་བྱེད་བསང་གི་མཆོད་སྤྲིན་འབུལ། །བཞེས་ལ་མཐུན་རྐྱེན་སྡོང་གྲོགས་གཡེལ་མེད་མཛོད། །༧ ཅེས་བ་གམ་གྱི་བསང་བསྡུས་འདི་ཡང་ཞི་ལུ་ཞིག་ལ་ཉེར་མཁོའི་ཕྱིར། གྱི་ན་པ་རོལ་མིང་པས་སོ། །དགེའོ། །
༈ ཀྱེ། གནས་བདག་བ་གམ་གཉན་ཆེན་འཁོར་ཚོགས་བཅས། །འདིར་བྱོན་བསང་གི་མཆོད་སྤྲིན་རྒྱ་མཚོ་འབུལ། །བཞེས་ལ་ཕོག་ཐུག་ནོངས་ཀུན་བཟོད་མཛད་ནས། །འཕྲལ་ཡུན་དགེ་ལེགས་འཕེལ་བའི་དགའ་
སྟོན་སྩོལ། །༧ ཅེས་བ་གམ་གྱི་བསང་བསྡུས་འདི་ཡང་གྲོང་སྨད་སྡེ་བའི་འདོད་པ་བསྐང་ཕྱིར། བསམ་བཟང་རོལ་མིང་བས་སོ། ། ༈ ཀྱེ། ཡུལ་གཞི་གནས་ཀྱི་བདག་པོ་དྲག་རྩལ་ཅན། །གཉན་ཆེན་བ་གམ་ཡུམ་སྲས་བློན་འཁོར་བཅས། །
མ་ཐོགས་རྫུ་འཕྲུལ་ཤུགས་ཀྱིས་འདིར་བྱོན་ལ། །ཟག་མེད་བདུད་རྩིའི་བསང་མཆོད་རྒྱ་མཚོ་འབུལ། །བཞེས་ལ་འགལ་རྐྱེན་ཀུན་སོལ་མཐུན་པའི་རྐྱེན། །ཚེ་རིང་ནད་མེད་དཔལ་འབྱོར་ལོངས་སྤྱོད་འཕེལ། །གྲགས་
སྙན་ལས་རླུང་ཀུན་ཏུ་དར་ཞིང་རྒྱས། །ཆོས་སྲིད་འདོད་པའི་དོན་ཀུན་ལྷུན་འགྲུབ་མཛོད། །༧ ཅེས་པ་བ་གམ་གྱི་བསང་བསྡུས་འདི་ཡང་འཇམ་དཔལ་ངོར། གྱི་ན་བ་རོལ་མིང་བས་སོ། །དགེའོ། ། ༈ ཀྱེ། སྟོབས་ལྡན་བ་གམ་གཉན་
w ཆེན་འཁོར་ཚོགས་བཅས། །འདིར་བྱོན་བསང་མཆོད་རྒྱ་ཆེན་འདི་བཞེས་ལ། །ཕོག་ཐུག་ནོངས་པ་གང་མཆིས་བཟོད་པར་གསོལ། །གང་བཅོལ་འདོད་དོན་འགྲུབ་པའི་སྡོང་གྲོགས་མཛོད། །༧ ཅེས་བ་གམ་གྱི་བསང་བསྡུས་
437



རོལ་བའི་རྡོ་རྗེའི་གསུང་འབུམ།
འདི་ཡང་ཕོ་ཚ་བུའི་ངོར། ཐ་ཤལ་བ་རོལ་མིང་བས་སོ། །དགེའོ། ། ༈ ཀྱེ། ཡུལ་སྐྱོང་ཆེན་པོ་དྲེགས་པའི་སྡེ་དཔོན་ཆེ། །མཐུ་རྩ་ལ་སྟོབས་ལྡན་གནས་བདག་བ་གམ་གཉན། །ཡུམ་སྲས་བློན་འབངས་ལྷ་ཀླུ་ཐེའུ་རང་འཁོར། །བྱེ་བ་
འབུམ་སྡེ་དྲེགས་པའི་དཔུང་ཚོགས་བཅས། །དམ་ཚིག་དབང་གིས་འདིར་བྱོན་དགྱེས་པར་བཞུགས། །དྲི་ཞིམ་བདུད་རྩིའི་བསང་མཆོད་རྒྱ་མཚོ་དང་། །མཐུན་རྫས་མཆོད་པའི་བྱེ་བྲག་སྣ་ཚོགས་པས། །ཡུལ་ལྷ་གཞི་
བདག་གཉན་པོ་འཁོར་བཅས་མཆོད། །ས་བརྐོས་ཤིང་བཅད་ཆུ་མིག་དཀྲུགས་པ་སོགས། །ཐུགས་འགལ་ནོངས་པའི་ལས་ཀུན་མཐོལ་ལོ་བཤགས། །བླ་མའི་སྐུ་ཚེ་མཛད་འཕྲིན་འཕེལ་ཞིང་རྒྱས། །དགེ་འདུན་སྡེ་
འཕེལ་བཤད་སྒྲུབ་བྱ་བ་རྒྱས། །ཡངས་པའི་ཁམས་ཀུན་ནད་མུག་འཁྲུགས་རྩོད་ཞི། །འགྲོ་རྣམས་བདེ་སྐྱིད་དཔལ་གྱིས་མངོན་པར་མཛེས། །རྣལ་འབྱོར་དཔོན་སློབ་ཡོན་མཆོད་མི་ནོར་ཀུན། །གཞི་བྱས་ལམ་གསུམ་
འཕྲལ་དང་ཡུན་གྱི་དོན། །གང་བརྩམ་འདོད་པའི་དོན་རྣམས་མ་ལུས་པ། །ལྷུན་གྱིས་འགྲུབ་པའི་འཕྲིན་ལས་མི་གཡེལ་པར། །སྡེ་བཞིའི་དཔལ་འབྱོར་མི་ཉམས་དབྱར་མཚོ་དང་། །ཡར་ངོའི་ཟླ་བཞིན་རྒྱས་པའི་སྡོང་
གྲོགས་མཛོད། །༧ ཅེས་པའང་མགར་བའི་བྷ་དྲེད་ངོར། རོལ་མིང་བས་སོ། །དགེའོ། ། ༈ ཀྱེ། མཐུ་ལྡན་ཡུལ་སྐྱོང་གཉན་གྱི་སྡེ་དཔོན་ཆེ། །གནས་བདག་བ་གམ་ཞེས་གྲགས་འཁོར་ཚོགས་བཅས། །དྲི་ཞིམ་བསང་གི་མཆོད་སྤྲིན
438



དྲུག་
ཀ༄༅། ། རྒྱ་མཚོ་འབུལ། །བཞེས་ལ་ཆོས་སྲིད་འདོད་དོན་ལྷུན་འགྲུབ་མཛོད། །༧ ཅེས་པའང་མགར་ཆོས་ངོར། རོལ་མིང་བས་སོ། །དགེའོ། ། ༈ ཀྱེ། སྟོབས་ལྡན་དྲེགས་པའི་སྡེ་དཔོན་བ་གམ་གཉན། །འཁོར་བཅས་འདིར་
བྱོན་བསང་མཆོད་རྒྱ་མཚོ་བཞེས། །རྣལ་འབྱོར་ཆོས་སྲིད་འདོད་དོན་མྱུར་འགྲུབ་ནས། །ལས་རླུང་སྙན་གྲགས་ཡར་ཟླ་ལྟར་རྒྱས་མཛོད། །༧ ཅེས་པའང་ཞི་ལུ་སེར་འཆག་ངོར་། རོལ་མིང་བས་སོ། །དགེའོ། ། ༈ ཀྱེ། ཡུལ་སྐྱོང་བ་
གམ་གཉན་པོ་འཁོར་དང་བཅས། །འདིར་བྱོན་བདུད་རྩིའི་བསང་མཆོད་རྒྱ་ཆེན་འདི། །འབུལ་ལོ་བཞེས་ལ་སྡང་བྱེད་དགྲ་དཔུང་ཆོམས། །ཕྱོགས་ལས་རྣམ་རྒྱལ་བསམ་དོན་ཀུན་འགྲུབ་མཛོད། །༧ ཅེས་པའང་དགེ་ལོག་
ཞིག་གི་ངོར་། སྤྲང་པོ་རོལ་མིང་བས་སོ། །དགེའོ། ། ༈ ཀྱེ། ཡུལ་སྐྱོང་དྲེགས་པའི་སྡེ་དཔོན་མཐུ་རྩལ་ཅན། །གནས་བདག་བ་གམ་གཉན་ཆེན་ཡུམ་སྲས་བློན། །འཁོར་བཅས་འདིར་བྱོན་དགྱེས་བྱེད་མཆོད་པའི་སྤྲིན། །འདོད་
ལྔའི་དཔལ་འཛིན་བསང་དང་གསེར་སྐྱེམས་འབུལ། །དགྱེས་པར་བཞེས་ལ་རྣལ་འབྱོར་བདག་ཅག་གི། །མི་འདོད་འགལ་རྐྱེན་མཚན་མ་ཀུན་ཞི་ནས། །མཐུན་རྐྱེན་ཆོས་སྲིད་འདོད་དགུའི་དོན་མཐའ་དག །གེགས་
ཀ་མེད་ཡིད་ལ་སྨོན་པ་ཇི་བཞིན་དུ། །བཀྲ་ཤིས་དགེ་ལེགས་འཕེལ་བའི་འཕྲིན་ལས་མཛོད། །༧ ཅེས་ཡུལ་སྐྱོང་ཆེན་པོ་བ་གམ་གྱི་མཆོད་འཕྲིན་འདི་ཡང་མཁས་མཆོག་ངོར། གྱི་ན་བ་རོལ་མིང་པས་སོ། །དགེའོ། །
439



རོལ་བའི་རྡོ་རྗེའི་གསུང་འབུམ།
༄༅། །དྲེགས་པའི་སྡེ་དཔོན་གད་དཀར་དཔའ་བོ་དགྲ་འདུལ་གྱི་བསང་མཆོད་འདོད་དགུ་ལྷུན་འགྲུབ་ཅེས་བྱ་བ་བཞུགས་སོ། ། ཧཱུྃ། ཆོས་ཀུན་མི་དམིགས་སྟོང་པའི་ངང་ཉིད་ལས། །རང་ཉིད་དཔལ་ཆེན་རྡོ་རྗེ་འཇིགས་བྱེད་
སྐུར། །རབ་བཞེངས་ཐུགས་ལས་འབྲུ་གསུམ་ཆར་ལྟར་བབས། །བསང་རྫས་དངོས་མཚན་དྲི་མའི་སྐྱོན་ཀུན་སྦྱངས། །ངོ་བོ་ཟག་མེད་བདེ་བའི་དཔལ་སྟེར་ཞིང་། །རྣམ་པ་འདོད་ཡོན་མཁོ་དགུའི་སྤྲིན་ཆེན་པོ། །འཛད་
པ་མེད་པ་ཅི་འདོད་ལེགས་འབྱུང་བའི། །བསང་མཆོད་རྒྱ་ཆེན་ནམ་མཁའི་མཐའ་ཀླས་གྱུར། །རཾ་ཡཾ་ཁཾ། ཨོཾ་ཨཱཧཱུཾ། ཀྱེ། རང་བཞིན་དབྱིངས་ལས་ཐུགས་རྗེ་རོལ་བའི་ཤར། །བརྒྱུད་གསུམ་བླ་མ་མཆོག་གསུམ་ཡི་དམ་
ལྷ། །དཔའ་བོ་མཁའ་འགྲོ་ཆོས་སྐྱོང་ནོར་ལྷའི་ཚོགས། །མ་ལུས་བསང་མཆོད་གནས་འདིར་སྤྱན་འདྲེན་གཤེགས། །མདུན་གྱི་ནམ་མཁར་པད་ཟླའི་གདན་གྱི་སྟེང་། །ཐུགས་རྗེའི་དབང་གིས་དགྱེས་བཞིན་བརྟན་པར་
བཞུགས། །བསྲོ། དགེ་མཚན་ཕུན་ཚོགས་རྔ་ཡི་ཡུལ་ལྗོངས་འདིར། །འདམ་བུའི་ཚལ་ན་གཉིས་འཐུང་འགྱིང་འདྲ་བའི། །རབ་བརྗིད་ས་འཛིན་དབང་པོའི་ལྟོ་བ་རུ། །རང་སྣང་རིན་ཆེན་འཕྲུལ་གྱི་ཕོ་བྲང་ཆེ། །གསེར་
གཡུའི་རྒྱ་ཕིབས་ནོར་བུའི་ཏོག་གི་མཛེས། །བཀོད་ལེགས་ཡིད་འོང་རྔམས་བརྗིད་དཔལ་ལྡན་པའི། །ནང་དུ་ལྷ་ཀླུ་མི་ཡི་ལོངས་སྤྱོད་དཔལ། །རིན་ཆེན་འབྲུ་རིགས་དར་ཟབ་བང་བའི་མཛོད། །དཔལ་དང་འབྱོར་བའི་
440



བདུན་
༄༅། །ཀུན་ནས་ཡོངས་གཏམས་དབུས། །ག་བུར་མདངས་འཛིན་ཅང་ཤེས་འཕྲུལ་ལྡན་ལ། །གསེར་སྒ་དངུལ་སྲབ་དར་ཟབ་ཆས་ཀྱིས་སྤྲས། །ཟབ་སྐུད་སྣ་ལྔའི་གོང་སྨད་གློ་མཐུར་སོགས། །དབང་པོའི་གཞུ་ལྟར་
མདངས་བཀྲའི་ཆས་ལྡན་སྟེང་། །ལྷ་ཡི་དགེ་བསྙེན་ཡུལ་གཞི་གནས་ཀྱི་བདག །གད་དཀར་དཔའ་བོ་དགྲ་འདུལ་ཞེས་གྲགས་པ། །སྐྱེས་ལྷ་མཐུ་ལྡན་རྡོ་རྗེ་གཡུལ་རྒྱལ་ཆེ། །གསང་བའི་མཚན་ནི་འགྱུར་མེད་རྡོ་རྗེ་རྩལ།
སྐུ་མདོག་རབ་དཀར་ཞི་འཛུམ་དར་ཐོད་མཛེས། །ཟབ་བེར་གསེར་མ་སུམ་བརྩེགས་ལྷབ་ལྷུབ་གསོལ། །ཕྱག་གཡས་གཡུལ་ལས་རྒྱལ་བྱེད་རུ་མཚོན་དང་། །གཡོན་པས་དགྲ་བགེགས་འཆིང་བྱེད་ཞགས་པ་བསྣམས།
ཞབས་ལ་སག་ལྷམ་སྐུ་བརྗིད་འགྱིང་བག་ལྡན། །འཕྲིན་ལས་ཐོགས་མེད་འདོད་དགུའི་དཔལ་སྟེར་ཞིང་། །སྟོང་གསུམ་ཡུད་ཀྱིས་སྐོར་བའི་རྫུ་འཕྲུལ་བདག །གསང་ཡུམ་རབ་མཛེས་ཀླུ་མོ་འོད་ལྡན་དཀར། །ཞི་འཛུམ་
སྦྲུལ་མགོའི་གདེངས་ལྡན་སྦྲུལ་མཇུག་འཁྱིལ། །དར་དང་རིན་ཆེན་རྒྱན་མཛེས་ཕྱག་གཉིས་ན། །ནོར་བུ་མེ་ལོང་ལེགས་བསྣམས་གཏེར་གྱི་བདག །སྲས་མཆོག་དུང་སྐྱོང་དགྲ་བླ་མཐུ་ཆེན་དཀར། །ཆིབས་སུ་རྟ་སྔོན་སྒོ་
#* སྲབ་ཆས་ལྡན་སྟེང་། །འཛུམ་སྒེག་དར་ཐོད་བེར་སྔོན་སག་ལྷམ་གསོལ། །ཚེ་མདའ་གཏེར་བུམ་བསྣམས་ཤིང་ནོར་གཡང་འགུགས། །ལྷ་ཀླུ་གཉན་བཙན་དཔུང་གི་འཁོར་ཚོགས་བཅས། །ཞེ་སྡང་གདུག་སེམས་ཕྲག་
441
1 1



རོལ་བའི་རྡོ་རྗེའི་གསུང་འབུམ།
དོག་རབ་ཞི་ཞིང་། །བྱམས་ཤིང་བརྩེ་བས་ཕན་བདེ་སྒྲུབ་སླད་དུ། །མ་ཐོགས་བསང་མགྲོན་གནས་འདིར་ད་ཚུར་བྱོན། ། ཨོཾ། ཕུན་ཚོགས་འདོད་དགུའི་དཔལ་ཡོན་རབ་ལྡན་པའི། །དྲི་ཞིམ་བདུད་རྩིའི་བསང་མཆོད་རྒྱུ་
མཚོ་འདིས། །བརྒྱུད་གསུམ་བླ་མ་མཆོག་གསུམ་རྒྱ་མཚོ་བསང་། །ཡི་དམ་ཞི་ཁྲོ་དཔའ་བོ་མཁའ་འགྲོ་བསང་། །ཆོས་སྐྱོང་སྲུང་མ་ནོར་ལྷ་གཏེར་བདག་བསང་། །ཁྱད་པར་ཡུལ་གནས་གཞི་ཡི་བདག་པོ་ཆེ། །ལྷ་ཡི་དགེ་
བསྙེན་དཀར་ཕྱོགས་སྐྱོང་མཛད་གཙོ། །ཡུལ་སྐྱོང་གད་དཀར་དཔའ་བོ་དགྲ་འདུལ་བསང་། །དྲག་རྩལ་མཐུ་ལྡན་རྡོ་རྗེ་གཡུལ་རྒྱལ་བསང་། །དྲེགས་པའི་སྡེ་དཔོན་འགྱུར་མེད་རྡོ་རྗེ་བསང་། །གསང་ཡུམ་མཛེས་ལྡན་ཀླུ་
མོ་འོད་དཀར་བསང་། །སྲས་མཆོག་དུང་སྐྱོང་དགྲ་བླ་མཐུ་ཆེན་བསང་། །འཁོར་ཚོགས་ལྷ་ཀླུ་གཉན་བཙན་འབུམ་སྡེ་བསང་། །གསོལ་ལོ་མཆོད་དོ་བརྔན་ནོ་དགྱེས་པར་བཞེས། །གཞན་ཡང་གནས་འདིའི་གཡས་
གཡོན་མདུན་རྒྱབ་ལ། །གནས་པའི་ཡུལ་ལྷ་གཞི་བདག་ཐམས་ཅད་བསང་། །ཕོག་ཐུག་ནོངས་པས་གང་མཆིས་མ་ལུས་པ། །རྒྱ་ཆེན་བསང་སྦྱིན་བདུད་རྩིས་མཆོད་ཅིང་བཤགས། །བཟོད་པར་བཞེས་ལ་བདག་ཅག་
འཁོར་དང་བཅས། །བུ་དང་ཚ་བོ་བཞིན་དུ་སྲུང་སྐྱོབ་མཛོད། །འདོད་དགུའི་དཔལ་འབྱུང་གཏེར་གྱི་བུམ་པ་བཟང་། །དཔལ་མཁར་ལབ་ཙེ་གྲི་ཤང་མདའ་མདུང་དར། །ཤེལ་ཚིག་དཀར་ནག་འབྲུ་རིགས་དར་ཟབ་གོས། །
442



བརྒྱད་
ཀ༄༅། །ཕྱེ་མར་སྨན་སྣ་རིལ་བུ་གསེར་སྐྱེམས་ཕུད། །མཆོད་གཏོར་རྒྱན་ལྡན་གཡག་ལུག་ར་ཡི་གཟུགས། །ཕུལ་བྱུང་མགྱོགས་འགྲོ་མཁའ་ལྡིང་སྒྲ་བརྒྱ་བ། །གདོང་ལྔ་རབ་འབར་སྡེར་ཆགས་འཛུམ་དྲུག་ལྡན། །བཀྲ་
ཤིས་རྫས་རྟགས་རྒྱལ་སྲིད་རིན་ཆེན་བདུན། །འདོད་ཡོན་མཁོ་དགུའི་དཔལ་འབྱོར་མི་ཟད་གཏེར། །ཀུན་གསལ་མཁའ་དབྱིངས་ཀུན་ཁྱབ་མཆོད་སྤྲིན་འདིས། །བསླུ་མེད་བླ་མ་མཆོག་གསུམ་ཡི་དམ་ལྷ། །དཔའ་བོ་
མཁའ་འགྲོ་ཆོས་སྐྱོང་ནོར་ལྷའི་ཚོགས། །མ་ལུས་འཁོར་དང་བཅས་པ་ཐམས་ཅད་མཆོད། །བརྩེ་ཆེན་ཐུགས་རྗེས་དགྱེས་བཞིན་ལེགས་བཞེས་ལ། །རླབས་ཆེན་ཚོགས་རྫོགས་སྒྲིབ་ཚོགས་ཀུན་བྱང་ནས། །བྱིན་རླབས་
མཆོག་ཐུན་འདོད་དགུའི་དཔལ་གཡང་སྩོལ། །ཁྱད་པར་གད་དཀར་དཔའ་བོ་དགྲ་འདུལ་དཔལ། །མཐུ་ལྡན་རྡོ་རྗེ་གཡུལ་རྒྱལ་དྲེགས་པའི་རྗེ། །འགྱུར་མེད་རྡོ་རྗེ་རྩལ་ཞེས་ཡུལ་ལྷའི་རྒྱལ། །ཡུམ་ཆེན་རབ་མཛེས་ཀླུ་
མོ་འོད་ལྡན་མ། །སྲས་མཆོག་དུང་སྐྱོང་དགྲ་བླ་མཐུ་ཆེན་བདག ། ལྷ་ཀླུ་གཉན་བཙན་འབུམ་སྡེའི་དཔུང་ཚོགས་བཅས། །མ་ལུས་གསོལ་ལོ་མཆོད་དོ་དགྱེས་པར་བཞེས། །གང་བཅོལ་ལས་རྣམས་མ་གཡེལ་ཐོགས
p8 མེད་སྒྲུབས། །སྣོད་བཅུད་འབྱུང་བའི་རྒུད་པ་མ་ལུས་སོལ། །ཀུན་ལ་གཡང་ཆགས་བྱིན་ཆེན་དབབ་ཏུ་གསོལ། །ཆོས་སྲིད་དཔའ་འབྱོར་ལེགས་ཚོགས་མ་ལུས་པ། །གོང་ནས་གོང་དུ་འཕེལ་བའི་བྱིན་ཆེན་ཕོབ། །ཐུབ་
443
སྒྱུ་



ལྟ་
རོལ་བའི་རྡོ་རྗེའི་གསུང་འབུམ།
བསྟན་སྤྱི་དང་ཀུན་མཁྱེན་ཇོ་ནཱང་བའི། །བསྟན་པ་བསྟན་འཛིན་འདུས་སྡེ་སྦྱིན་བདག་བཅས། །སྐྱབས་འོག་བསྲུང་བྱ་མི་ནོར་འཁོར་དང་བཅས། །སྲུང་སྐྱོབ་སྤ་བའི་འཕྲིན་ལས་གཡེལ་མེད་མཛོད། །ཁ་སྨྲས་གླེང་རྩོད་
དགྲ་གདོན་ཞི་བ་དང་། །ནད་རིམས་གོད་ཁ་རྨི་ལྟས་མཚན་ངན་སོལ། །བཀྲ་མི་ཤིས་དང་བཙའ་སེར་ཤྭ་འོད་སོགས། །མི་འདོད་འགལ་རྐྱེན་བར་ཆད་དབྱིངས་སུ་བཟློག །ས་བཅུད་འཕེལ་ཞིང་རྩི་ཤིང་ལོ་འབྲས་སྨིན། །
མི་ནོར་རིགས་རྒྱུད་ཚེ་དཔལ་བསོད་ནམས་རྒྱས། །ཟས་གོས་གནས་མལ་དཔལ་འབྱོར་ལོངས་སྤྱོད་ལ། །བཀྲག་མདངས་གཟི་བརྗིད་བཅུད་གཡང་འཕེལ་བར་མཛོད། །འདབ་བརྒྱའི་ཚལ་ན་རྐང་དྲུག་འདུ་བའམ། །
ཁབ་ལེན་རྡོ་ཡིས་ལྕགས་ཕྱེ་དྲང་བ་ལྟར། །ཕྱོགས་བཅུའི་ཞིང་ནས་སྲིད་ཞིའི་དཔལ་འབྱོར་ཀུན། །ཕྱ་གཡང་མ་ལུས་གནས་འདིར་ཆར་ལྟར་ཕོབ། །དགྲ་སྡེ་ནག་པོའི་རྩ་ལག་དཔུང་བཅས་ཆོམས། །རང་སྡེ་དཀར་ཕྱོགས་
དགེ་བའི་དབུ་འཕང་བསྟོད། །ཕྱོགས་རྣམས་ཀུན་ལས་རྣམ་པར་རབ་རྒྱལ་བས། །ལས་རླུང་སྙན་གྲགས་ཕྱོགས་བཅུར་རྒྱས་པར་མཛོད། །དྲག་རྩལ་མཐུ་ལྡན་རྡོ་རྗེ་གཡུ་རྒྱལ་ཁྱོད། །མ་གཡེལ་བརྒྱུད་གསུམ་བླ་མའི་
བཀའ་དམ་བཞིན། །བདག་ཅག་དཔོན་སློབ་ཡོན་མཆོད་འཁོར་བཅས་ཀྱི། །ཆོས་སྲིད་ལེགས་ཚོགས་འཕེལ་བའི་སྡོང་གྲོགས་མཛོད། །འཛམ་གླིང་ཡངས་པའི་རྒྱལ་ཁམས་ཐམས་ཅད་དུ། །ནད་མུག་འཁྲུགས་རྩོད་རྒུད་
444



ཀ༄༅། ། པ་ཀུན་ཞི་ནས། །བཀྲ་ཤིས་དགེ་ལེགས་བྱེ་བས་ཡོངས་སུ་ཁྱབ། །བདེ་སྐྱིད་དཔལ་གྱིས་རྟག་ཏུ་འཚོ་བར་མཛོད། །བླ་མ་མཆོག་གསུམ་ལྷ་ཡི་བྱིན་རླབས་དང་། །ཆོས་སྐྱོང་དཀར་ཕྱོགས་སྐྱོང་བའི་མཐུ་སྟོབས་
དང་། །ཆོས་དབྱིངས་རྣམ་དག་རྟེན་འབྱུང་ནུས་པ་ཡིས། །དགེ་མཚན་དཔལ་གྱིས་ས་གསུམ་མཛེས་གྱུར་ཅིག །༧ ཅེས་དྲེགས་པའི་སྡེ་དཔོན་གད་དཀར་དཔའ་བོ་དགྲ་འདུལ་གྱི་བསང་མཆོད་འདོད་དགུ་ལྷུན་འགྲུབ་ཅེས་བྱ་བ་འདི་ནི། རྣམ་
དཔྱོད་ཀྱི་པདྨོ་མཆོག་ཏུ་བཞད་པའི་བཙུན་ཆུང་ངག་དབང་དར་རྒྱས་ཞེས་འབོད་པ་དེ་ཉིད་ནས་ཡང་ཡང་བསྐུལ་པའི་བཀའ་མ་ལྡོག་ཙམ་དུ། གྱི་ན་བ་པདྨ་དགྱེས་པའམ་རོལ་མིང་བ་དེས་གང་ཤར་དབེན་གནས་མཁའ་སྤྱོད་གླིང་ནས་ཤར་མར་བྲིས་པའོ། །དགེའོ། །
༄༅། །གད་དཀར་དཔའ་བོ་དགྲ་འདུལ་གྱི་བསང་བསྡུས་འདོད་དོན་ཀུན་འགྲུབ་བཞུགས། ཀྱེ། ཡུལ་སྐྱོང་དྲེགས་པའི་དབང་པོ་ཐ་ཚིག་ཅན། །གད་དཀར་དཔའ་བོ་དགྲ་འདུལ་ཞེས་གྲགས་པ། །མཐུ་ལྡན་རྡོ་རྗེ་གཡུལ་རྒྱལ་
དགྲ་བླའི་རྒྱལ། །གསང་མཚན་འགྱུར་མེད་རྡོ་རྗེ་རྩལ་ཞེས་འབོད། །ཡུམ་ཆེན་རབ་མཛེས་ཀླུ་མོ་འོད་ལྡན་མ། །སྲས་མཆོག་དུང་སྐྱོང་དགྲ་བླ་མཐུ་ཆེན་དཔལ། །འཁོར་ཚོགས་ལྷ་ཀླུ་གཉན་བཙན་དཔུང་དང་བཅས། །མ་
x ཐོགས་སྐད་ཅིག་ཉིད་ལ་བསང་མགྲོན་འདིར། །དགྱེས་པའི་གར་གྱིས་བྱོན་ལ་བརྟན་པར་བཞུགས། །ཏིང་འཛིན་སྔགས་རྒྱས་བྱིན་བརླབས་རབ་སྤེལ་བའི། །དངོས་བཤམ་ཡིད་བྱུང་བསང་གི་མཆོད་པའི་སྤྲིན། །འདོད་
445
དགུ་



རོལ་བའི་རྡོ་རྗེའི་གསུང་འབུམ།
དགུའི་དཔལ་འབྱུང་འཛད་མེད་གཏེར་ཆེན་པོ། །ནམ་མཁའ་བར་སྣང་མ་ལུས་ཡོངས་ཁྱབ་འདིས། །བསང་ངོ་གད་དཀར་དཔའ་བོ་དགྲ་འདུལ་བསང་། །མཆོད་དོ་མཐུ་ལྡན་རྡོ་རྗེ་གཡུལ་རྒྱལ་མཆོད། །བརྔན་ནོ་འགྱུར་
མེད་རྡོ་རྗེ་རྩལ་ཆེན་བརྔན། །ལྷ་ཁྱོད་གསོལ་ཞིང་བསྟོད་ནས་བཅོལ་བའི་ལས། །རྒྱལ་བའི་བསྟན་དར་འགྲོ་བའི་བདེ་སྐྱིད་སྤེལ། །ནད་མུག་འཁྲུགས་རྩོད་འགལ་རྐྱེན་དབྱིངས་སུ་བཟློག །ཚེ་ཆོས་དཔལ་འབྱོར་རིགས་
བརྒྱུད་འཕེལ་རྒྱུས་མཛོད། །སྡང་བྱེད་དགྲ་སྡེའི་དཔུང་ཚོགས་ཕྱེ་མར་བརླག །མི་འདོད་དུས་ཀྱི་རྒུད་ཚོགས་ཕ་མ
ས་ཕ་མཐར་སྐྱོད། །བཙའ་སད་སེར་སོགས་ལོ་དགྲ་རབ་ཏུ་ཞི། །མི་ཕྱུགས་ནད་རིམས་གོད་ཁ་མེད་པར་མཛོད།
མདོར་ན་ཆོས་སྲིད་དཔལ་འབྱོར་ལེགས་པའི་ཚོགས། །དབྱར་གྱི་དཔལ་མོ་ཇི་བཞིན་ཀུན་ནས་འཕེལ། །བཀྲ་ཤིས་དགའ་སྟོན་གསར་བའི་ཉིན་བྱེད་འབུམ། །ཡོངས་ཤར་བདེ་སྐྱིད་ཚལ་ཆེན་བཞད་པར་མཛོད། །༧ ཅེས་
གད་དཀར་དཔའ་བོ་དགྲ་འདུལ་མཐུ་ལྡན་རྡོ་རྗེ་གཡུལ་རྒྱལ་གྱི་བསང་བསྡུས་འདི་ཡང་། གྱི་ན་བ་རོལ་མིང་བས་བྲིས་པའོ། །དགེའོ། །
༄༅། །ཡུལ་སྐྱོང་ཆེན་པོ་དུང་ཆོས་སྟོབས་ལྡན་འོད་འབར་རྩལ་གྱི་བསང་མཆོད་འདོད་དགུ་ལྷུན་འགྲུབ་ཅེས་བྱ་བ་བཞུགས་སོ། ། ཀྱེ། བདེ་ཆེན་ལྷུན་གྲུབ་ཆོས་སྐུའི་ཕོ་བྲང་ནས། །རྩ་བརྒྱུད་བླ་མ་མཆོག་གསུམ་ཡི་དམ་ལྷ།
446



བཅུ་
ཀཱ༄༅། ། དཔའ་བོ་མཁའ་འགྲོ་ཆོས་སྐྱོང་ནོར་ལྷའི་ཚོགས། །མ་ལུས་བསང་མཆོད་མགྲོན་དུ་སྤྱན་འདྲེན་བྱོན། །བསྔོ། དགེ་མཚན་ཕུན་ཚོགས་རྔ་ཡི་ཡུལ་ལྗོངས་སུ། །ས་འཛིན་གཉིས་འཐུང་འགྱིང་འདྲའི་གཙུག་ཕུད་
དབུས། །བརྟེན་ཅིང་གནས་བཅས་མི་མིན་དྲེགས་པའི་རྗེ། །ཡུལ་ལྷ་དུང་ཆོས་སྟོབས་ལྡན་འོད་འབར་རྩལ། །འཁོར་བཅས་རྫུ་འཕྲུལ་ཤུགས་ཀྱིས་སྐད་ཅིག་ལ། །གློག་ལྟར་མྱུར་མགྱོགས་བསང་མཆོད་མགྲོན་དུ་བྱོན། །
ཞི་ཞིང་བྱམས་ལྡན་བརྩེ་བའི་ངང་ཚུལ་གྱིས། །གང་བཅོལ་ཐོགས་མེད་བསྒྲུབ་ཕྱིར་དགྱེས་བཞིན་བཞུགས། །ཨོ། མདུན་དུ་ཧཱུཾ་ལས་བསང་སྟེགས་སྟོང་གསུམ་ལྟར། །རབ་ཡངས་རིན་ཆེན་སྣོད་དུ་རཾ་ཡིག་ལས། །ཡེ་
ཤེས་འོད་ལྔའི་མེ་འབར་ཀློང་དཀྱིལ་དུ། །དྲི་ཞིམ་ཤིང་རྩི་འབྲུ་སྣ་ཕྱེ་མར་དང་། །དར་ཟབ་ཤེལ་ཚིག་དཀར་ནག་ཟས་སྣའི་ཚོགས། །མཆོད་གཏོར་སྤྱན་གཟིགས་གསེར་སྐྱེམས་འདོད་ཡོན་སྤྲིན། །མ་ཚང་མེད་པ་བཞེད་
དགུ་སྣ་ཚོགས་ཀྱིས། །ཡོངས་གཏམས་འདོད་འབྱུང་ཟག་མེད་བདུད་རྩིར་བསྒྱུར། །རཾ་ཡཾ་ཁཾ། ཨོཾ་ཨཱ༔ཧཱུྃ། ལན་གསུམ། ཧཱུྃ། བདེ་སྟོང་ཟུང་འཇུག་སྒྱུ་མའི་རྣམ་རོལ་ལས། །སྣ་ཚོགས་འདོད་དགུའི་དཔལ་འབྱུང་བསང་
༈ དུད་གྱིས། །ལྷ་ལམ་བར་སྣང་འཛིན་མའི་ཁྱོན་རྣམས་ཀུན། །མ་ལུས་ཡོངས་ཁྱབ་དཔག་ཡས་མཆོད་སྤྲིན་གྱིས། །བསླུ་མེད་དཀོན་མཆོག་རིན་ཆེན་རྣམ་གསུམ་བསང་། །བྱིན་རླབས་རྩ་བ་བརྒྱུད་གསུམ་བླ་མ་བསང་།
447



རོལ་བའི་རྡོ་རྗེའི་གསུང་འབུམ།
དངོས་གྲུབ་རྩ་བ་ཡི་དམ་ཞི་ཁྲོ་བསང་། །འཕྲིན་ལས་རྩ་བ་དཔའ་བོ་མཁའ་འགྲོ་བསང་། །མཐུ་རྩལ་སྟོབས་ལྡན་ཆོས་སྐྱོང་སྲུང་མ་བསང་། །དགོས་འདོད་ཀུན་འབྱུང་ནོར་ལྷ་གཏེར་བདག་བསང་། །བསང་ངོ་མཆོད་དོ་
རྒྱ་ཆེན་བསང་སྤྲིན་འདི། །དགྱེས་པར་བཞེས་ལ་འགལ་རྐྱེན་བར་ཆད་སོལ། །ཉམས་ཆག་ཀུན་བཤགས་མཐུན་རྐྱེན་ཡིད་བཞིན་སྒྲུབས། །མཆོག་ཐུན་དངོས་གྲུབ་འབད་མེད་ལྷུན་འགྲུབ་མཛོད། །ཀྱེ། ཡུལ་སྐྱོང་ཆེན་
པོ་དྲེགས་པའི་སྡེ་དཔོན་ཆེ། །དུང་ཆོས་ཞེས་གྲགས་སྟོབས་ལྡན་འོད་འབར་རྩལ། །སྐུ་མདོག་དཀར་དམར་བརྗིད་ལྡན་སྡང་མིག་བསྒྲད། །དབུ་ལ་དར་ཐོད་སྐུ་ལ་བེར་སྔོན་གསོལ། །ཕྱག་གཡས་དར་ཚོན་སྣ་ལྔའི་མདའ་
དར་འཛིན། །ཚེ་ནོར་ཟས་གཡང་མ་ལུས་འགུགས་པར་མཛད། །གཡོན་པས་རིན་ཆེན་ཏོང་ཙེའི་ཕྲེང་བ་འདྲེན། །རྟ་དྲེལ་འབྲི་ལུག་ཕྱུགས་ཀྱི་འཕེལ་ཁ་བགྲངས། །ཞབས་ལ་སག་ལྷམ་བརྗིད་པའི་འགྱིང་བག་དཔལ། །
རབ་འཇིགས་སྟོབས་ལྡན་དྲེད་མོ་སྲོག་དཀར་ལ། །བཅིབས་ནས་སྟོང་གསུམ་སྐད་ཅིག་སྐོར་མཛད་པའི། །མྱུར་མགྱོགས་དྲག་རྩལ་ལྡན་པའི་དགྲ་བླ་ཆེ། །འཁོར་དང་བཅས་པ་མ་ལུས་མཉེས་བྱེད་ཀྱི། །དྲི་མཆོག་འདོད་
དགུའི་དཔལ་འཛིན་བསང་མཆོད་འདིས། །བསང་ངོ་མཆོད་དོ་བརྔན་ནོ་དགྱེས་པར་རོལ། །ཕོག་དུག་ནོངས་པ་གང་མཆིས་བཟོད་པར་གསོལ། །ཕྱི་ནང་གསང་བའི་བར་ཆད་དབྱིངས་སུ་བཟློག །མི་ནོར་རིགས་རྒྱུད་
448



བཅུ་གཅིག་
ཀ༄༅། །ལོངས་སྤྱོད་འབྱོར་བ་སྤེལ། །ཚེ་བསོད་ལུང་རྟོགས་དཔལ་གྱི་ཕྱུ་གཡང་ཁུག །གྲགས་སྙན་ལས་རླུང་དར་བའི་འཕྲིན་ལས་མཛོད། །གཞི་ལམ་བྱེས་གསུམ་གར་འགྲོ་གར་གནས་ཀྱང་། །ལྷ་མཆོག་དུང་ཆོས་
སྟོབས་ལྡན་འོད་འབར་ཁྱོད། །མ་གཡེལ་ལུས་དང་གྲིབ་མ་ལྟར་འགྲོགས་ལ། །སྡང་དགྲ་གདོན་བགེགས་མི་ལུས་ཐལ་བར་རློག །ཁ་སྨྲས་གླེང་རྩོད་མཐུ་བྱད་རྦོད་གཏོང་དང་། །ནད་ཡམས་གོད་ཁ་བཙའ་སད་སེར་
གསུམ་སོགས། །གློ་བུར་མི་འདོད་གནོད་པ་དབྱིངས་སུ་བཟློག །མཐུན་རྐྱེན་འདོད་དགུ་འབད་མེད་ལྷུན་འགྲུབ་མཛོད། །ས་ལ་གཡང་ཆགས་རྩི་བཅུད་ལོ་འབྲས་སྨིན། །གནས་ལ་གཡང་ཆགས་བཀོད་མཛེས་ཡིད་དུ་
འོང་། །མི་ལ་གཡང་ཆགས་ཚེ་ཆོས་གཟི་བརྗིད་ལྡན། །ཟས་ལ་གཡང་ཆགས་རོ་བཅུད་ནུས་པ་རྒྱས། །གོས་ལ་གཡང་ཆགས་དྲོ་འཇམ་བཀྲག་མདངས་ལྡན། །ཕྱུགས་ལ་གཡང་ཆགས་ཤ་རྒྱུས་སྤུ་སྡུག་བཀྲ། །ནོར་ལ་
གཡང་ཆགས་བང་མཛོད་ར་བ་གང་། །བཙན་ཕྱུག་འཕེན་དར་དཔལ་རབ་རྒྱས་པར་མཛོད། །དཔལ་ལྡན་བླ་མའི་ཞབས་བརྟན་མཛད་འཕྲིན་རྒྱས། །བློ་གསལ་ཁྲིམས་ལྡན་མཁས་པའི་སྡེ་ཆེན་འཕེལ། །ལུང་རྟོགས་
* བཤད་སྒྲུབ་ལས་ཀྱི་བྱ་བ་དར། །འཇིག་རྟེན་པ་རྣམས་ཀུན་ཀྱང་དར་བར་མཛོད། །འགྲོ་རྣམས་དགེ་བཅུའི་ལམ་ལ་རབ་བརྩོན་མཐུས། །ནད་མུག་འཁྲུགས་རྩོད་རྒུད་པ་དབྱིངས་སུ་ཡལ། །བདེ་སྐྱིད་རྫོགས་ལྡན་དུས་
149



རོལ་བའི་རྡོ་རྗེའི་གསུང་འབུམ།
ལྟར་མངོན་འཕགས་ནས། །བཀྲ་ཤིས་དགེ་ལེགས་བྱེ་བས་ཁྱབ་པར་མཛོད། །མདོར་ན་ཆོས་སྲིད་ལེགས་པའི་ཚོགས་རྣམས་ཀུན། །དབྱར་གྱི་མཚོ་དང་ཡར་ངོའི་ཟླ་བ་ལྟར། །གོང་ནས་གོང་དུ་འཕེལ་ཞིང་རབ་རྒྱས་
ནས། །ཡིད་བཞིན་ནོར་ལྟར་ལྷུན་གྱིས་འགྲུབ་པར་མཛོད། །༧ ཅེས་ཡུལ་སྐྱོང་ཆེན་པོ་དུང་ཆོས་སྟོབས་ལྡན་འོད་འབར་རྡུལ་གྱི་བསང་མཆོད་འདོད་དགུ་ཀུན་འབྱུང་ཞེས་བྱ་བ་འདི་ནི། བུ་ནང་དབོན་པོ་བླ་མ་ངག་དབང་ལུང་རིགས་རྒྱ་མཚོ་ནས་བཀའ་
གསུང་གི་མེ་ཏོག་སྤྱི་བོར་ཕེབས་པ་གྱོན་དུ་མ་ལྡོག་ཙམ་དུ། གྱི་ན་པ་པདྨ་རིག་འཛིན་རྡོ་རྗེའམ་རོལ་མིང་བས་གང་ཤར་དབེན་གནས་མཁའ་སྤྱོད་བདེ་ཆེན་གླིང་ནས་ཤར་མར་བྲིས་པ་དགེའོ། །སརྦ་མངྒ་ལཾ།
༄༅། །བུ་ཆུང་བསང་བསྡུས་དགྲ་སྡེ་ཕྱེ་མར་འཐག་བྱེད་སོགས་བཞུགས། རཾ་ཡཾ་ཁཾ། ཨོཾ་ཨཱཧཱུཾ། ཀྱེ། པདྨ་འབྱུང་གནས་བརྒྱུད་གསུམ་བླ་མའི་བཀའ། །ཅི་བཞིན་སྒྲུབ་མཛད་ཡུལ་སྐྱོང་དགྲ་བླའི་རྒྱལ། །རྨ་གཉན་སྦོམ་རའི་
སྲས་མཆོག་བུ་ཆུང་ཞེས། །མཚན་གསོལ་ཡུམ་སྲས་བློན་འཁོར་སྡེ་བརྒྱད་དཔུང་། །མ་ཐོགས་མྱུར་བར་བསང་མཆོད་མགྲོན་འདིར་བྱོན། །མཐུན་རྫས་མཁོ་དགུའི་མཆོད་སྤྲིན་ཕ་མཐའ་ཡས། །མ་ཚང་མེད་པ་ཅི་འདོད་
ལེགས་འབྱུང་བས། །བསང་ངོ་བུ་ཆུང་གཉན་པོ་འཁོར་བཅས་བསང་། །ཉམས་ཆག་འགལ་འཁྲུལ་ཉེས་ཀུན་མཐོལ་ལོ་བཤགས། །ཕྱི་ནང་གསང་བའི་བར་ཆད་དབྱིངས་སུ་སོལ། །བདག་ཅག་འཁོར་བཅས་སྲུང་ཞིང་
450



a
བཅུ་གཉིས་
༄༅། །སྐྱོང་བ་ལ། །ཉིན་མཚན་དུས་དྲུག་བྱ་ར་མེལ་ཚེ་མཛོད། །མངའ་ཐང་ཆབ་སྲིད་འཁོར་འབངས་ལོངས་སྤྱོད་རྣམས། །རྒྱ་མཚོའི་གྲོས་ཅན་ཡངས་པའི་ཐ་གྲུ་ཁྱབ། །ཟས་ནོར་འབྱོར་བ་སྦྲང་ཆར་བཞིན་དུ་ཕོབ། །
གྲགས་སྙན་ལས་རླུང་ཀུན་ཏུ་དར་བར་མཛོད། །རྒྱལ་བའི་བསྟན་དར་དཀོན་མཆོག་དབུ་འཕང་བསྟོད། །བླ་མའི་ཞབས་བརྟན་མཛད་འཕྲིན་ཕྱོགས་བཅུར་དར། །དགེ་འདུན་སྡེ་འཕེལ་བཤད་སྒྲུབ་བྱ་བ་རྒྱས། །ཡངས་
པའི་ཁམས་ཀུན་བདེ་ཞིང་སྐྱིད་པར་མཛོད། །མཐུ་རྩལ་སྟོབས་ལྡན་སྐྱིན་ཐང་དྲག་པོ་ཡིས། །དགྲ་སྡེའི་ཚལ་ཆེན་ཕྱེ་མར་འཐག་པར་མཛོད། །མཆོད་བྱེད་བདག་ཅག་ཕྱོགས་རྣམས་ཐམས་ཅད་ལས། །ལེགས་པར་རྒྱལ་
བའི་བ་དན་དགུང་ལ་ཕྱུར། །ལྷ་གཉན་བུ་ཆུང་རྒྱལ་པོ་འཁོར་ཚོགས་བཅས། །ཉིན་མཚན་ཀུན་ཏུ་གསོལ་ཞིང་མཆོད་པའི་འབྲས། །རེ་བ་དུས་ལས་ནམ་ཡང་མི་ཡོལ་བར། །འཕྲལ་ཡུན་དགེ་ལེགས་འཕེལ་བའི་འཕྲིན་
ལས་མཛོད། །༧ ཅེས་ལྷ་གཉན་བུ་ཆུང་རྒྱལ་པོའི་བསང་བསྡུས་འདི་ཡང་གནས་གོ་ལ་ཉེར་མཁོའི་ཕྱིར། གྱི་ན་བ་རོལ་མིང་བས་བྲིས་པའི་ཛ་ཡནྟུ། དགེའོ། ། ༈ ཀྱེ། རྨ་རྒྱལ་སྦོམ་རའི་སྲས་མཆོག་བུ་ཆུང་རྒྱལ། །ཡུམ་སྲས་བློན་འབངས་
* བཀའ་འཁོར་བགྲངས་ཡས་བཅས། །འདིར་བྱོན་བསང་སྐྱེམས་རྒྱ་མཚོ་འདི་བཞེས་ལ། །སྡང་བྱེད་དགྲ་དང་བགེགས་དཔུང་ཚར་ཆོད་ལ། །འགལ་རྐྱེན་ཉེས་པའི་མཚན་མ་ཀུན་ཞི་ནས། །སྙན་གྲགས་ལས་རླུང་ཕྱོགས་
ISH



རོལ་བའི་རྡོ་རྗེའི་གསུང་འབུམ།
བཅུར་དར་བ་དང་། །རྣམ་དཀར་ཆོས་སྲིད་དཔལ་འབྱོར་རབ་ཏུ་རྒྱས། །བཀྲ་ཤིས་དགེ་ལེགས་འཕེལ་བའི་འཕྲིན་ལས་མཛོད། །༧ ཅེས་དགྲ་བླའི་བུ་ཆུང་རྒྱལ་པོའི་གསང་བསྡུས་འདི་ཡང་ཕྱུག་ཚང་བུའི་ངོར། གྱི་ན་བ་རོལ་མིང་བས་སོ།
དགེའོ། ། ༈ ཨོཾ་ཨཱཧཱུཾ། ཕུལ་བྱུང་ས་བཅུའི་དབང་ཕྱུག་འབྲོག་གནས་ཚུལ། །རྨ་གཉན་སྦོམ་རའི་སྲས་མཆོག་བུ་ཆུང་རྒྱལ། །འགྱུར་མེད་རྡོ་རྗེའི་ཐ་ཚིག་དཱམ་འཆང་བའི། །གཉན་ཆེན་སྔོ་ལ་གཡུ་རྩེ་དྲག་རྩལ་ཅན། །
མཁའ་ལྡིང་ཁྱུང་མཆུ་རྩེ་རྒྱལ་རི་བོ་ཆེ། །ཆོ་མཆོག་དྲང་སྲོང་དགྲ་བླ་འོད་ལྡན་དཀར། །ཐོད་ལྷ་སྤུན་གསུམ་ལ་སོགས་ཡུལ་ཕྱོགས་འདིའི། །གཞི་བདག་མི་མིན་མ་ལུས་དམ་ལ་འདུས། །གདུག་སེམས་ཀུན་བྲལ་བྱམས་
པའི་སེམས་ལྡན་ཞིང་། །ཡིད་ལྟར་མྱུར་བའི་ཤུགས་ཀྱིས་འདིར་བྱོན་ལ། །མཐུན་རྫས་འདོད་དགུའི་དཔལ་ཡོན་རབ་ལྡན་པའི། །དྲི་ཞིམ་བསང་གི་མཆོད་སྤྲིན་རྒྱ་མཚོ་འབུལ། །མཆོད་གཏོར་གཡག་ལུག་ར་ཡི་གཟུགས་
འགྲོས་དང་། །ཕྱེ་མར་གསེར་སྐྱེམས་རླུང་རྟའི་མཆོད་པ་འབུལ། །དགྱེས་པར་བཞེས་ལ་རྣལ་འབྱོར་སྦྱིན་བདག་བཅས། །ལྷ་ཡི་དགེ་བསྙེན་འཁོར་དང་བཅས་པ་ལ། །བཅོལ་ལོ་གཏད་དོ་ཉིན་མཚན་དུས་དྲུག་ཏུ། །སྲུང་
སྐྱོབ་སྦ་བའི་འཕྲིན་ལས་གཡེལ་མེད་མཛོད། །འཐབ་འཁོན་འཁྲུགས་རྩོད་མིང་ཙམ་མི་འབྱུང་ཞིང་། །མི་ནོར་ལོ་ཕྱུགས་འཕེལ་དར་རྒྱས་པ་དང་། །ཡུལ་ཕྱོགས་ཀུན་ཏུ་བདེ་སྐྱིད་ཕུན་སུམ་ཚོགས། །བཀྲ་ཤིས་དཔལ་
452



བཅུ་གསུམ་
༄༅། ། གྱིས་ཡོངས་ཁྱབ་འཕྲིན་ལས་མཛོད། །༧ ཅེས་པའི་བསང་བསྡུས་འདི་ཡང་དོན་གཉེར་ཅན་འགའི་ངོར། གྱི་ན་བ་རོལ་བའི་རྡོ་རྗེས་ཤར་མར་བྲིས་པའོ། དགེའོ། །
༄༅། །དྲེགས་པའི་སྡེ་དཔོན་དགྲ་བླ་འོད་ལྡན་དཀར་པོའི་བསང་མཆོད་འདོད་དགུའི་དཔལ་གཡང་འགུགས་པའི་ལྕགས་ཀྱུ་ཞེས་བྱ་བ་བཞུགས་སོ། ། ཧཱུྃ། ཆོས་ཀུན་མཐའ་བྲལ་སྟོང་པའི་ངང་ཉིད་ལས། །རང་ཉིད་འཇམ་དཔལ་
ཁྲོས་པ་གཤིན་རྗེ་གཤེད། །ཁམས་གསུམ་དྲེགས་པ་མ་ལུས་ཟིལ་གནོན་ལྷ། །བཅོམ་ལྡན་རྡོ་རྗེ་འཇིགས་བྱེད་སྐུ་རུ་བཞེངས། ། ཧཱུྃ། མདུན་དུ་རབ་ཡངས་རིན་ཆེན་སྣོད་མཆོག་ཏུ། །རབ་འབར་གསེར་ཞུན་འཁྱིལ་
འདྲའི་མེ་དཔུང་ཀློང་། །དྲི་ཞིམ་རྩི་བཅུད་ཤིང་སྣ་འབྲུ་སྣའི་རིགས། །ཤེལ་ཚིག་དཀར་ནག་ཟས་སྣ་ཕྱེ་མར་དང་། །མཆོད་གཏོར་གཡག་ལུག་ར་ཡི་གཟུགས་འགྲོས་སོགས། །འདོད་ཡོན་ལྔ་ཡི་དཔལ་འཛིན་བསང་མཆོད་
སྤྲིན། །ཀུན་བཟང་མཆོད་པའི་སྤྲིན་ལ་འགྲན་བཞིན་དུ། །ས་དང་བར་སྣང་མཁའ་དབྱིངས་ཀུན་ཁྱབ་གྱུར། །རཾ་ཡཾ་ཁཾ། ཨོཾ་ཨཱཿཧཱུྃ། ཀྱེ། ཕུན་ཚོགས་མདོ་སྨད་རྔ་ཡི་ཡུལ་ལྗོངས་སུ། །ས་འཛིན་གསེར་གྱི་མཎྜལ་སྤུངས་
འདྲའི་གཞི། །ཨ་མཆོག་རི་དབང་རྩེ་རྒྱལ་ཕྱུག་མོ་ལ། །བརྟེན་ཅིང་གནས་བཅས་ཡུལ་ལྷ་གཞི་ཡི་བདག །རང་སྣང་རིན་ཆེན་འཕྲུལ་གྱི་གཞལ་ཡས་ཆེ། །བཀོད་ལེགས་མཛེས་བརྗིད་ཡིད་འོང་ཉམས་དགའ་བ།
453



རོལ་བའི་རྡོ་རྗེའི་གསུང་འབུམ།
གསེར་དངུལ་གཡུ་ཡི་རྒྱ་ཕིབས་རིམ་གསུམ་རྩེར། །ནོར་བུའི་ཏོག་མཛེས་ར་བ་གསུམ་དང་ལྡན། །ནང་དུ་ལྷ་ཀླུ་མི་ཡི་དཔལ་འབྱོར་ནོར། །ལོངས་སྤྱོད་ནམ་མཁའ་མཛོད་ཀྱིས་ཡོངས་གཏམ་དབུས། །གློག་ལྟར་མྱུར་
མགྱོགས་ཅང་ཤེས་གྲོ་ཞུར་ལ། །གསེར་དངུལ་དར་ཟབ་སྒ་སྲབ་ཆས་ལྡན་སྟེང་། །ལྷ་ཡི་དགེ་བསྙེན་དགྲ་བླ་འོད་ལྡན་དཀར། །མཐུ་ལྡན་ཆེ་མཆོག་རྡོ་རྗེ་དགྲ་འཇོམས་རྩལ། །ཡིད་འོང་དཀར་དམར་མདངས་མཛེས་
སྒེག་པའི་ཉམས། །ཁྲབ་རྨོག་བེར་ཆེན་སག་ལྷམ་སྟག་ཤར་ཆས། །མདུང་དར་གཏེར་བུམ་བསྣམས་ཤིང་འགྱིང་བག་བརྗིད། །ཡབ་ཡུམ་བཙུན་མོ་སྲས་བློན་བཀའ་འཁོར་བཅས། །འཁོར་ས་ར་བ་རིམ་པ་གསུམ་གྱི་
ནང་། །དཔའ་གཏུམ་འཇིགས་རུང་སྡེ་བརྒྱད་དམག་གིས་གང་། །མདུན་དུ་དྭངས་བསིལ་ཆུ་མིག་ལ་གནས་པའི། །མཛེས་ལྡན་ཀླུ་མོ་ཞལ་བཟང་གཏེར་གྱི་བདག །མདའ་དར་དགོས་འདོད་ཀུན་འབྱུང་ནོར་བུ་བསྣམས། །
རིན་ཆེན་རྒྱན་ཕྲེང་དུ་མས་ལེགས་པར་སྤྲས། །ཡུལ་སྐྱོང་དྲེགས་པའི་དབང་པོ་འཁོར་ཚོགས་བཅས། །གདུང་བའི་དབྱངས་ཀྱིས་འབོད་ཅིང་སྤྱན་འདྲེན་ན། །ཕྲག་དོག་གདུག་སེམས་ཞེ་སྡང་རབ་ཞི་ནས། །བྱམས་ཤིང་
བརྩེ་བས་ཕན་བདེ་བསྒྲུབ་པའི་ཕྱིར། །མ་ཐོགས་སྐད་ཅིག་ཉིད་ལ་གནས་མཆོག་འདིར། །ཡིད་ལྟར་མྱུར་བའི་ཚུལ་གྱིས་ད་ཚུར་བྱོན། །པདྨ་ཐོད་ཕྲེང་བརྒྱུད་གསུམ་བླ་མའི་བཀའ། །ཅི་བཞིན་བསྒྲུབ་ཕྱིར་དགྱེས་བཞིན་
454



བཅུ་བཞི་
༄༅། །བརྟན་པར་བཞུགས། །ཏིང་འཛིན་སྔགས་རྒྱུས་བྱིན་བརླབས་རབ་སྤེལ་བའི། །དངོས་སུ་འབྱོར་ཚོགས་ཡིད་ལས་བྱུང་བ་ཡི། །དཔག་ཡས་ནམ་མཁའི་རྒྱན་གྱུར་མཆོད་པའི་སྤྲིན། །ནམ་ཡང་འཛད་པ་མེད
པའི་གཏེར་ཆེན་པོ། །མཁོ་དགུ་ཀུན་འབྱུང་འདོད་དགུའི་དཔལ་འཛིན་པའི། །བསང་མཆོད་བདུད་རྩིའི་སྤྲིན་ཕུང་རྒྱ་མཚོ་འདིས། །བསང་ངོ་དགྲ་བླ་འོད་ལྡན་དཀར་པོ་བསང་། །མཆོད་དོ་ཆེ་མཆོག་རྡོ་རྗེ་དགྲ་འཇོམས་
མཆོད། །བརྔན་ནོ་དྲེགས་བའི་སྡེ་དཔོན་ཆེན་པོ་བརྔན། །ཡབ་ཡུམ་བཙུན་མོ་སྲས་བློན་བཀའ་འཁོར་བསང་། །མཛེས་ལྡན་ཀླུ་མོ་ཞལ་བཟང་གཏེར་བདག་བསང་། །སྡེ་བརྒྱུད་དྲེགས་པའི་དཔུང་གི་འཁོར་ཚོགས་
བསང་། །དགྱེས་པར་བཞེས་ལ་རྣལ་འབྱོར་ཡོན་མཆོད་ཀུན། །གཞི་ལམ་བྱེས་གསུམ་གར་འགྲོ་གར་གནས་ཀྱང་། །ཉིན་མཚན་དུས་དྲུག་བྱ་ར་མེལ་ཚེ་སོགས། །སྲུང་སྐྱོབ་སླ་བའི་འཕྲིན་ལས་གཡེལ་མེད་མཛོད། །ས་
བསྐོས་རྡོ་སློག་ཤིང་བཅད་ཆུ་མིག་དཀྲུགས། །ཐབ་བཏང་གཞོབ་དྲིས་ཐུགས་འགལ་ནོངས་པ་སོགས། །མ་ལུས་རྒྱ་ཆེན་བསང་གིས་མཆོད་པས་བཤགས། །བཟོད་པར་བཞེས་ལ་བདག་ཅག་བུ་བཞིན་སྐྱོངས། །དབང་
* པོའི་ཡུལ་ལ་དགའ་བདེའི་དཔལ་འཕེལ་བའི། །རྒྱ་ཇ་བཏུང་བ་གསེར་སྐྱེམས་གཡུ་སྐྱེམས་སོགས། །ཞིམ་མངར་ཕུན་ཚོགས་བཏུང་བ་སྣ་ཚོགས་ཀྱིས། །ཆེ་མཆོག་རྡོ་རྗེ་དགྲ་འཇོམས་འཁོར་བཅས་མཆོད། །ཐུབ་བསྟན་
455



རོལ་བའི་རྡོ་རྗེའི་གསུང་འབུམ།
སྤྱི་དང་ཞྭ་སེར་འཆང་བའི་སྡེ། །བཤད་སྒྲུབ་བྱ་བ་ལས་ཀྱི་འཁོར་ལོ་ཡིས། །བསྟན་དང་འགྲོ་ལ་ཕན་དང་བདེ་བའི་དཔལ། །ཀུན་ནས་ཀུན་ཏུ་འཕེལ་ཞིང་རྒྱས་པར་མཛོད། །ཁ་སྨྲས་གླེང་རྩོད་དགྲ་ཇག་ཆོམ་རྐུན་དང་།
མི་ཕྱུགས་ནོར་ལ་ནད་ཡམས་གོད་ཁ་སོགས། །མི་འདོད་མཚན་མ་བཀྲ་མི་ཤིས་པའི་རིགས། །མ་ལུས་བཟློག་ཅིང་བསྒྱུར་བའི་ལས་ཀུན་མཛོད། །ཞིང་ལ་ཤ་འོད་བཙའ་སད་སེར་གསུམ་ཞི། །ལོངས་སྤྱོད་ནོར་ལ་གང་
སྟོངས་མི་འབྱུང་ཞིང་། །མི་ནོར་ཟས་ལ་བཀྲག་མདངས་བཅུད་གཡང་སྤེལ། །བཙན་ཕྱུག་འཕེན་དར་འཛོམས་པའི་དཔལ་གང་སྩོལ། །ཚེ་རིང་ནད་མེད་གང་བརྩམ་འདོད་དགུ་འགྲུབ། །ལོ་ཕྱུགས་འཕེལ་རྒྱས་བུ་ཚ་
རིགས་རྒྱུད་དར། །དཔལ་འབྱོར་ལོངས་སྤྱོད་མངའ་ཐང་ཆབ་སྲིད་རྒྱས། །ལས་རླུང་སྙན་གྲགས་དཔལ་རབ་རྒྱས་པར་མཛོད། །བླ་མའི་ཞབས་བརྟན་མཛད་འཕྲིན་ཕྱོགས་བཅུར་རྒྱས། །དགེ་འདུན་སྡེ་འཕེལ་དཀོན་
མཆོག་དབུ་འཕང་མཐོ། །ཡངས་པའི་ཁམས་ཀུན་ནད་མུག་འཁྲུགས་རྩོད་ཞྭ། །བཀྲ་ཤིས་དཔལ་གྱིས་ས་གསུམ་ཡོངས་ཁྱབ་མཛོད། །མི་མཐུན་བསམ་སྦྱོར་ལོག་པའི་གདུག་པ་ཅན། །མ་རུངས་ནག་པོའི་རྩ་ལག་སྡེ་
བཅས་ཀུན། །མཐུ་རྩལ་དྲག་པོ་གནམ་ལྕགས་ཐོག་མདའ་བརྒྱས། །ཐལ་བའི་རྡུལ་བཞིན་རབ་ཏུ་བརླག་པར་མཛོད། །མདོར་ན་ཆོས་དང་སྲིད་ཀྱི་ལེགས་པའི་ཚོགས། །ཡང་ངོའི་ཟླ་དང་དབྱར་གྱི་དཔལ་མོ་བཞིན། །མི་
456



བཅོ་ལྔ་
༄༅། །ཉམས་གོང་ནས་གོང་འཕེལ་འཕྲིན་ལས་ལ། །ནམ་ཡང་མ་གཡེལ་ཐོགས་མེད་རྟག་སྒྲུབ་མཛོད། །༧ ཅེས་དྲེགས་པའི་སྡེ་དཔོན་དགྲ་བླ་འོད་ལྡན་དཀར་པོའི་བསང་མཆོད་འདོད་དགུའི་དཔལ་གཡང་འགུགས་པའི་ལྕགས་ཀྱུ་ཞེས་
བྱ་བ་འདི་ནི། ཐེག་ཆེན་བྱམས་པ་གླིང་གི་གྲྭ་རིགས་ཨ་བརྟན་ཞེས་འབོད་པ་དེ་ཉིད་ནས་ཡང་ཡང་ལྷ་རྫས་བཅས་བསྐུལ་བའི་གཡར་ངོ་ལྡོག་མ་ཕོད་པར། རྨོངས་བ་རོལ་མིང་པ་དེས་གང་ཤར་ཡུད་ཙམ་ལ་མགྱོགས་པར་མཁའ་སྤྱོད་གླིང་ནས་སོར་རྩེས་འདུ་བྱེད་
བགྱིས་པའོ། །དགེའོ། །
༄༅། །རྡོ་རྗེ་དགྲ་འདུལ་རྩལ་གྱི་བསང་མཆོད་ལྷ་སྲུང་དགྱེས་པའི་མཆོད་འཕྲིན་བཞུགས། ༈ རཾ་ཡཾ་ཁཾ། ཨོཾ་ཨཱ༔ཧཱུྃ། ཧཱུྃ༔ ཆོས་དབྱིངས་མཐའ་བྲལ་སྟོང་པའི་ངང་ཉིད་ལས། །རང་ཉིད་ཆེ་མཆོག་པདྨ་དབང་གི་ལྷ། །ཁམས་
གསུམ་དྲེགས་པ་ཟིལ་གནོན་ཁྲོ་བོའི་རྒྱལ། །ཆེ་བཙན་འགྲན་ཟླ་བྲལ་བའི་སྐུ་རུ་གསལ། །ཀྱེ། མདོ་སྨད་རྔ་ཡི་ཡུལ་གྲུ་འདི་ཉིད་ལ། །གནས་ཤིང་རྒྱུ་བའི་མི་མིན་མཐུ་བོ་ཆེ། །སྟོབས་ལྡན་དྲེགས་པ་ལྷ་འབུམ་ཞེས་གྲགས་
# པ། །ཁྱོད་ཉིད་མ་གཡེལ་རྡོ་རྗེ་དམ་ལ་འདུས། །དབང་ཆེན་ཁྲག་འཐུང་ཁྲོ་བོའི་རྒྱལ་པོ་དང་། །སྣང་སྲིད་ཟིལ་གནོན་པདྨ་ཐོད་ཕྲེང་རྩལ། །གྲུབ་འཛིན་མཁའ་འགྲོ་དགྱེས་པ་རྡོ་རྗེ་སོགས། །རིག་འཛིན་བླ་མའི་རྡོ་རྗེའི་
457



ན
རོལ་བའི་རྡོ་རྗེའི་གསུང་འབུམ།
དམ་ལ་བཞག །ལས་མཁན་སྲོག་བདག་ནག་པོར་མཚན་གསོལ་ཞིང་། །བསྟན་དང་འགྲོ་ལ་ཕན་བདེ་བསྒྲུབ་སླད་དུ། །ཐ་ཚིག་དམ་མནོས་སྙིང་ནས་དྲན་མཛོད་ལ། །དེ་རིང་བསང་མཆོད་མགྲོན་དུ་འབོད་ལགས་ན།
རུ་ང་ཕྲག་དོག་གདུག་སེམས་ཀུན་བོར་ལ། །བྱམས་ཤིང་བརྩེ་བའི་ཚུལ་གྱིས་ད་ཚུར་བྱོན། །ཡིད་མཐུན་འོས་པའི་གདན་ལ་བརྟན་པར་བཞུགས། །དམ་ལས་མ་འདའ་བཅོལ་བའི་འཕྲིན་ལས་སྒྲུབས། །ཨོ། མདུན་དུ་
ཏིང་འཛིན་སྔགས་རྒྱའི་མཐུ་དཔལ་ཀྱིས། །རབ་ཡངས་རིན་ཆེན་སྣོད་དུ་མེ་འབར་ཀློང་། །དྲི་ཞིམ་ཤིང་རྩི་སྨན་སྣ་དར་ཟབ་གོས། །འབྲུ་སྣ་སྤྱན་གཟིགས་ཕྱེ་མར་ཤ་ཐུད་ཟས། །ཇ་ཆང་འོ་ཞོ་མཆོད་གཏོར་འདོད་ཡོད་
དཔལ། །མ་ཚང་མེད་པ་འདི་ལ་གང་འདོད་ཀྱི། །མཐུན་རྫས་འཛད་མེད་བསང་གི་མཆོད་པའི་སྤྲིན། །འབྲུ་གསུམ་འོད་ཀྱི་འཕྲོ་འདུའི་ནུས་པ་ཡིས། །དངོས་མཚན་དྲི་མའི་སྐྱོན་སྦྱང་རབ་སྤེལ་ལ། །ས་དང་བར་སྣང་མ་
ལུས་ཡོངས་བཀང་ནས། །སྟོབས་ལྡན་དྲེགས་པ་ལྷ་འབུམ་གཉན་པོ་བསང་། །ལས་མཁན་ཤན་པ་སྲོག་བདག་ནག་པོ་བསང་། །མཐུ་རྩལ་རྨད་བྱུང་རྡོ་རྗེ་དགྲ་འདུལ་བསང་
། །སྡོང་ཟླ་བྲན་འཁོར་བཅས་པ་ཐམས་ཅད་
བསང་། །བསང་ངོ་མཆོད་དོ་བརྔན་ནོ་དགྱེས་དགུར་བཞེས། །ངོམས་ཤིང་ཚིམ་ལ་ཉེས་ཀུན་མཐོལ་ཞིང་བཤགས། །བཤགས་ནས་མཛའ་གཅུགས་ཡིད་མཐུན་རྟག་འགྲོགས་ཏེ། །གནོད་འཚེ་བསམ་སྦྱོར་སྤོངས་ལ་
458



བཅུ་དྲུག་
ཀ༄༅། །མཐུན་རྐྱེན་སྒྲུབས། །བསྲོ། ཆིབས་སུ་རྟ་མཆོག་བྲ་ནག་རླུང་ཤུགས་ཅན། །རབ་མཛེས་སྒ་སྲབ་ཆས་ཀྱིས་ལེགས་བརྒྱན་སྟེང་། །སྟོབས་ལྡན་ལྷ་འབུམ་རྡོ་རྗེ་དགྲ་འདུལ་རྩལ། །སྨུག་ནག་དཔའ་གཏུམ་
འཇིགས་པའི་རྣམ་འགྱུར་ཅན། །སྲ་བའི་གོ་ཆ་བེར་ནག་རྒྱ་ལྷམ་གསོལ། །གཡས་པས་དགྲ་འཇོམས་རྣོ་ངར་ཤང་ལང་ཕྱར། །གཡོན་པ་ཁྲག་འཛགས་དགྲ་སྙིང་དམར་པོ་འཛིན། །ཧ་ཧའི་གད་རྒྱངས་སྡང་མིག་ཀུན་ཏུ་
གཟིགས། །རླུང་ནག་འཚུབ་དཀྱིལ་འགྱིང་བག་རོལ་སྟབས་ཚུལ། །སྐད་ཅིག་ཙམ་ལ་སྟོང་གསུམ་ཡུད་ཀྱིས་བསྐོར། །དྲག་རྩལ་རྫུ་འཕྲུལ་ཐོགས་པ་མི་མངའ་བ། །མཐུ་ལྡན་མི་མིན་རྗེ་བོ་ཁྱོད་ལ་བསྟོད། །དྲེགས་པ་ལྷ་
འབུམ་རྡོ་རྗེ་དགྲ་འདུལ་རྩལ། །ཁྱོད་ལ་སྔོན་ཆད་མཆོད་སྦྱིན་ཆེས་ཕྲ་ཡང་། །དེང་ནས་བདག་ཅག་འཁོར་དང་བཅས་པ་ཡི། །ཁྱོད་ཉིད་གསོལ་ཞིང་མཆོད་པའི་དུས་ལ་བབ། །རྗེ་བཙུན་བླ་མའི་ཐུགས་རྗེ་བྱིན་རླབས་
མཐུས། །འཁོན་པ་སྦྱང་ལ་འབྲལ་བ་ཀུན་ནས་བསྡུམ། །མཆོད་བྱེད་རྣམས་ལ་དུས་རྣམ་ཐམས་ཅད་དུ། །མ་ཡི་བུ་ལྟར་བྱམས་པས་བསྐྱང་བར་མཛོད། །ནད་གདོན་འགལ་རྐྱེན་ཉེས་ཚོགས་མཐའ་དག་སོལ། །ཚེ་བསོད་
སྒྲ་ དཔལ་འབྱོར་སྙན་གྲགས་ལེགས་ཚོགས་སྤེལ། །མི་སྙིང་སྒུལ་ལ་མི་སེམས་ཀུན་ནས་གཡོས། །ཟས་ནོར་ལོངས་སྤྱོད་དགོས་འདོད་ཆར་ཆེན་ཕོབ། །བདག་ལ་སྡང་བྱེད་དགྲ་རྣམས་ཐམས་ཅད་དང་། །མཐའ་འདྲེ་གདུག་
459



རོལ་བའི་རྡོ་རྗེའི་གསུང་འབུམ།
པས་སེམས་རྒྱུད་བརླམ་པ་ཡི། །རྣམ་དཀར་ལས་ལ་བར་ཆད་བརྩམ་པ་ཀུན། །ཐལ་བའི་རྡུལ་ཕྲན་བཞིན་དུ་བརླག་པར་མཛོད། །མདོར་ན་ཆོས་དང་སྲིད་ཀྱི་བྱ་བ་ཀུན། །བར་ཆད་བགེགས་ཀྱིས་ནམ་ཡང་མི་བརྫི་བར།
ཕྱོགས་རྣམས་ཀུན་ལས་རྣམ་པར་རྒྱལ་བ་ལ། །མཐུན་རྐྱེན་སྡོང་གྲོགས་གཡེལ་མེད་འཕྲིན་ལས་མཛོད། ། ཅེས་རྡོ་རྗེ་དགྲ་འདུལ་རྩལ་གྱི་བསང་མཆོད་འདི་ཡང་འགྱིང་སྐོར་པ་རྣམས་ཀྱི་དོན་དུ་བཤེས་གཉེན་དམ་པ་དགེ་སློང་བློ་བཟང་
འཇམ་དབྱངས་ནས་བསྐུལ་བཞེད་མ་ལྡོག་ཙམ་དུ། གྱི་ན་བ་ཁྲག་འཐུང་རྡོ་རྗེ་གྲོ་ལོད་རྩལ་ལམ་དྲེད་པོ་རོལ་མིང་བ་དེས་གང་ཤར་མཁའ་སྤྱོད་གླིང་ནས་ཤར་མར་བྲིས་པའོ། །དགེའོ། ། ༈ ཀྱེ། སྟོབས་ལྡན་ལྷ་འབུམ་ལས་མཁན་སྲོག་བདག་ནག །
མཐུ་རྩལ་ཐོགས་མེད་རྡོ་རྗེ་དགྲ་འདུལ་རྩལ། །འཁོར་བཅས་འདིར་བྱོན་འདོད་དགུའི་བསང་མཆོད་སྤྲིན། །དགྱེས་པར་བཞེས་ལ་ནོངས་ཀུན་བཤགས་པར་བགྱི། །དེང་ནས་བདག་ཅག་མི་ནོར་འཁོར་བཅས་ལ།
བྱམས་ཤིང་ཡིད་མཐུན་ཕན་དང་བདེ་བའི་དཔལ། །ཚེ་བསོད་དཔལ་འབྱོར་རྣམ་དཀར་བྱ་བ་ཡི། །འགལ་རྐྱེན་ཀུན་སོལ་མཐུན་རྐྱེན་གཡེལ་མེད་མཛོད། ༧ ཅེས་སྟོབས་ལྡན་ལྷ་འབུམ་རྡོ་རྗེ་དགྲ་འདུལ་རྩལ་གྱི་བསང་བསྡུས་འདི་
ཡང་། ཐ་ཤལ་བ་རོལ་མིང་བས་སོ། །དགེའོ། །
460



བཅུ་བདུན་
༄༅། །༄༅། །དགྲ་བླའི་རྒྱལ་པོ་འགྱིང་རི་དཔལ་འབར་གྱི་བསང་མཆོད་བསྟན་དགྲ་ཚར་གཅོད་འདོད་དགུ་ལྷུན་འགྲུབ་ཅེས་བྱ་བ་བཞུགས་སོ། ། ༈ ཧཱུྃ་ཧཱི མི་འགྱུར་བདེ་ཆེན་ཆོས་སྐུའི་ཀློང་ཡངས་ལས། །མ་འགགས་རོལ་
བ་ཐུགས་རྗེའི་རྩལ་རྫོགས་གར། །རིག་འཛིན་འདུས་པ་པདྨ་ཐོད་འཕྲེང་གིས། །དྲེགས་པ་ཟིལ་གྱིས་གནོན་པའི་བྱིན་ཆེན་ཕོབས། །ཁྲོ་རྒྱལ་ཡོངས་ཀྱི་སྟོབས་འདུས་ཧེ་རུ་ཀ །དྲེགས་པ་ཟིལ་གནོན་དབང་དྲག་རོལ་བའི་
ལྷ། །དཔལ་ཆེན་རྟ་གདོང་བཞད་པའི་ལྷ་ཚོགས་ཀྱིས། །སྣང་སྲིད་དབང་དུ་འདུ་བའི་བྱིན་ཆེན་ཕོབ། །ཧཱུྃ། བདག་ཉིད་ལྷར་གསལ་ཐུགས་སྲོག་ནས་འཕྲོས་པའི། །རཾ་ཡཾ་ཁཾ་དང་རྡོ་རྗེའི་འབྲུ་གསུམ་ཆར། །དཔག་མེད་
བབས་པས་བསང་གཏོར་མཆོད་སྤྲིན་གྱི། །དངོས་འཛིན་དྲི་མའི་སྐྱོན་རྣམས་རབ་སྦྱངས་ནས། །ཟག་མེད་མཆོད་སྤྲིན་འདོད་དགུའི་དཔལ་ལྡན་པས། །གནམ་ས་བར་སྣང་མ་ལུས་ཡོངས་བཀང་ནས། །འཛད་མེད་ནམ་
མཁའ་མཛོད་ཀྱི་རང་བཞིན་གྱིས། །མཆོག་གསུམ་ཡུལ་ལྷ་གཞི་བདག་མཉེས་བྱེད་གྱུར། །རཾ་ཡཾ་ཁཾ། ཨོཾ་ཨཱཧཱུཾ།ཀྱེ། སྟོང་གསལ་འགགས་མེད་ནམ་མཁའི་ཀློང་རུམ་ལས། །བླ་མ་མཆོག་གསུམ་ཡི་དམ་ཞི་ཁྲོའི་ལྷ། །
ཀ་ དཔའ་བོ་མཁའ་འགྲོ་ཆོས་སྐྱོང་ནོར་ལྷའི་ཚོགས། །མ་ལུས་ཐུགས་རྗེའི་དབང་གིས་གནས་འདིར་བྱོན། །བསྭོ། ཕུན་ཚོགས་དགེ་མཚན་བཅུ་ལྡན་ཡུལ་གྱི་གཞིར། །བཀྲ་ཤིས་ལྷ་སྒང་མཐོན་པོའི་ས་འཛིན་ལྟོར། །རང་
461



རོལ་བའི་རྡོ་རྗེའི་གསུང་འབུམ།
ང་རིན་ཆེན་འཕྲུལ་གྱི་ཕོ་བྲང་ཆེ། །བཀོད་ལེགས་ཡིད་འོང་ཕུལ་བྱུང་ཉམས་དགའ་བ། །གསེར་དངུལ་གཡུ་ཡི་རྒྱ་ཕིབས་རིམ་གསུམ་རྩེར། །དགོས་འདོད་ཀུན་འབྱུང་ནོར་བུའི་ཏོག་གིས་མཛེས། །ཕྱོགས་མཚམས་
རབ་མཛེས་ལྗོན་ཤིང་སྐྱེད་ཚལ་འཁྲིགས། །ནང་དུ་ལྷ་ཀླུ་མི་ཡི་འདོད་ཡོན་དཔལ། །དར་ཟབ་འབྲུ་ནོར་མཁོ་དགུའི་འབྱོར་བས་གཏམས། །དེ་དབུས་གློག་ལྟར་མྱུར་མགྱོགས་འཕྲུལ་ལྡན་གྱི། །བཙན་རྟ་དམར་པོ་གསེར་
དངུལ་སྒ་སྲབ་ཅན། །རིན་ཆེན་ཕྲ་ཚོམ་དུ་མས་མཛེས་པར་སྤྱད། །སྣ་ཚོགས་དར་ཟབ་ཆས་སྤྲས་ཡིད་དུ་འོང་། །ཟབ་སྐུད་སྣ་ལྔའི་གོང་སྨད་གློ་མཐུར་སོགས། །མདངས་ལྡན་དབང་པོའི་གཞུ་ལྟར་རྣམ་པར་བཀྲ། །དེའི་
ང་ཡུལ་སྐྱོང་ཆེན་པོ་དགྲ་བླའི་རྒྱལ། །མཐུ་ལྡན་འགྱིང་རི་དཔལ་འབར་སྐུ་མདོག་དམར། །ཁྲབ་རྨོག་བེར་ཆེན་སག་ལྷམ་སྟག་ཤར་ཆས། །ཕྱག་གཡས་མདུང་དར་དམར་པོ་མཁའ་ལ་ཕྱར། །གཡོན་པས་ལྟ་ལོག་
འཆིང་བྱེད་བཙན་ཞགས་བསྣམས། །དགྲ་སྡེ་འཇོམས་བྱེད་ནད་སྐྱལ་མཆན་དུ་བཅུག །དཔའ་གཏུམ་འཇིགས་རུང་བརྗིད་པའི་འགྱིང་བག་ལྡན། །ཡབ་ཡུམ་བཙུན་མོ་སྲས་བློན་འབངས་འཁོར་བཅས། །ཕོ་བྲང་ཕྱི་རོལ་
ར་བ་རིམ་གསུམ་ནང་། །དཔའ་གཏུམ་འཇིགས་རྔམས་སྡེ་བརྒྱད་དམག་གིས་གང་། །གཙོ་འཁོར་ཐམས་ཅད་སྐད་ཅིག་ཡུད་ཙམ་ལ། །བསང་མགྲོན་མཆོད་པའི་གནས་འདིར་ད་ཚུར་བྱོན། །རང་རང་འོས་པའི་གདན་ལ་
462



བཅོ་བརྒྱད་
ཀ༄༅། ། བརྟན་པར་བཞུགས། །པདྨ་ཐོད་འཕྲེང་རྒྱ་གྲི་ཝའི་བཀའ། །ཅི་བཞིན་སྒྲུབ་ལ་ཐོགས་པ་མི་མངའ་བའི། །དམ་ཚིག་ཅན་རྣམས་གཡར་དམ་མ་བསྙེལ་བར། །ཐུགས་དམ་དུས་ལ་བབ་པོ་ས་མཱ་ཡ། ། ཨོ།
མདུན་དུ་རིན་ཆེན་སྣ་ལྔ་ལས་གྲུབ་པའི། །སྟོང་གསུམ་ཁྱོན་ལས་བརྒལ་བའི་སྣོད་ཡངས་པོར། །བསྐལ་བའི་ཞུག་ཆེན་འཁྱིལ་འདྲའི་ཀློང་དཀྱིལ་ན། །སྣ་ཚོགས་བསང་རྫས་འབུམ་ཕྲག་བསྲེག་པ་ཡི། །དྲི་ཞིམ་འདོད་
ཡོན་ལྔ་ཡི་དཔལ་འཛིན་ཞིང་། །གང་འདོད་མཁོ་དགུ་འབྱུང་བའི་སྤྲིན་ཆེན་གྱིས། །འཛིན་མའི་ཁྱོན་ཡངས་བར་སྣང་ལྷ་
སྣང་ལྷ་ལམ་ཀུན། །ཡོངས་སུ་ཁྱབ་པའི་བསང་མཆོད་རྒྱ་ཆེན་འདིས། །བསླུ་མེད་དཀོན་མཆོག་རིན་ཆེན་
རྣམ་གསུམ་བསང་། །བྱིན་རླབས་གཏེར་མཛོད་རྩ་བརྒྱུད་བླ་མ་བསང་། །དངོས་གྲུབ་མཆོག་སྩོལ་ཡི་དམ་ཞི་ཁྲོ་བསང་། །འཕྲིན་ལས་མྱུར་སྒྲུབ་དཔའ་བོ་མཁའ་འགྲོ་བསང་། །མཐུ་རྩལ་རྨད་བྱུང་ཆོས་སྐྱོང་སྲུང་མ་
བསང་། །འདོད་དགུའི་དཔལ་སྟེར་གནོད་སྦྱིན་ནོར་ལྷ་བསང་། །བསང་ངོ་མཆོད་དོ་ཉམས་ཆག་སྒྲིབ་ཚོགས་བཤགས། །བསང་ངོ་མཆོད་དོ་འགལ་རྐྱེན་བར་ཆད་སོལ། །བསང་ངོ་མཆོད་དོ་མཐུན་རྐྱེན་ཕུན་ཚོགས་
ལྟ སྒྲུབས། །བསང་ངོ་མཆོད་དོ་སྣོད་བཅུད་དཔལ་གཡང་སྤེལ། །བསང་ངོ་མཆོད་དོ་མཆོག་ཐུན་དངོས་གྲུབ་སྩོལ། །བསང་ངོ་མཆོད་དོ་ཐུབ་བསྟན་དར་རྒྱས་མཛོད། །ཀྱེ། ཁྱད་པར་ཡུལ་སྐྱོང་ཆེན་པོ་དགྲ་བླའི་རྒྱལ། །མཐུ་
463



རོལ་བའི་རྡོ་རྗེའི་གསུང་འབུམ།
ལྡན་འགྱིང་རི་དཔལ་འབར་འཁོར་ཚོགས་བཅས། །རྒྱུ་ཆེན་བསང་གི་མཆོད་སྤྲིན་རྒྱ་མཚོ་འདིས། །བསང་ངོ་མཆོད་དོ་བརྔན་ནོ་དགྱེས་པར་བཞེས། །དྲི་ཞིམཤིང་རྩི་འབྲུ་སྣ་དར་ཟབ་གོས། །སྣ་ཚོགས་རྩི་བཅུད་སྨན་སྣ་
ཟས་སྣའི་རིགས། །ཤེལ་ཚིག་དཀར་ནག་བཅུད་ལྡན་རིལ་བུའི་ཚོགས། །མཆོད་གཏོར་རྒྱན་ལྡན་དམར་ཆེན་གཏོར་མ་དང་། །གཡག་ལུག་ར་ཡི་གཟུགས་འགྲོས་སྣ་ཚོགས་དང་། །ཇ་ཆང་གསེར་གཡུའི་སྐྱེམས་ཕུད་འོ་
སྒྲོལ་སོགས། །དཀར་གསུམ་མངར་གསུམ་ཀླུ་སྨན་ཕྱེ་མར་དང་། །མདའ་མདུང་གྲི་ཤང་ནམ་མཁའ་ལྡང་བུ་འཕང་། །དཔའ་མཁར་ལབ་ཙེ་དུང་སྒོ་བཅུ་གསུམ་དང་། །འདོད་དགུ་ཀུན་འབྱུང་གཏེར་ཆེན་བུམ་པ་བཟང་། ། བཀྲ་
ཤིས་རྫས་རྟགས་རྒྱལ་སྲིད་རིན་ཆེན་བདུན། །བཙན་རྟ་དམར་པོ་སྒ་སྲབ་ཆས་དང་ལྡན། །སྲ་བའི་གོ་ཆ་རྣོ་བའི་མཚོན་ཆའི་རིགས། །སྟག་སེང་ཁྱུང་འབྲུག་འཕྲུལ་ལྡན་རླུང་རྟའི་ཚོགས། །རྡ་སིལ་དུང་གླིང་དྲིལ་གཡེར་ཌཱ་
མ་རུ། །རྔམས་བརྗིད་གདངས་སྙན་སྣ་ཚོགས་རོལ་མོའི་སྒྲ། །བཞེད་དགུ་ཀུན་འབྱུང་བསང་སྤྲིན་རྒྱ་ཆེན་འདིས། །ཡུལ་སྐྱོང་ཆེན་པོ་འགྱིང་རི་དཔལ་འབར་མཆོད། །བཙན་རྒོད་ཆེན་པོ་འགྱིང་རི་དཔལ་འབར་མཆོད།
ས་བདག་ཆེན་པོ་འགྱིང་རི་དཔལ་འབར་མཆོད། །གཞི་བདག་ཆེན་པོ་འགྱིང་རི་དཔལ་འབར་མཆོད། །གནས་བདག་ཆེན་པོ་འགྱིང་རི་དཔལ་འབར་མཆོད། །དགྲ་བླའི་རྒྱལ་པོ་འགྱིང་རི་དཔལ་འབར་བ། །འཁོར་དང་
464
ས་



བཅུ་དགུ་
ཀ༄༅། །བཅས་པ་མ་ལུས་བསང་ཞིང་མཆོད། །ཁྱེད་རྣམས་བསང་ཞིང་མཆོད་ནས་བཅོལ་བའི་ལས། །ཐུབ་བསྟན་སྤྱི་དང་དཔལ་ལྡན་ས་སྐྱ་བའི། །བསྟན་པ་བསྟན་འཛིན་བཤད་སྒྲུབ་བྱ་བའི་ལས། །མི་ཉམས་དབྱར་
མཚོ་ལྟ་བུར་འཕེལ་རྒྱས་མཛོད། །ཡངས་བའི་ཁམས་ཀུན་ནད་མུག་འཁྲུགས་རྩོད་ཞི། །མི་འདོད་དུས་ཀྱི་རྒུད་ཚོགས་མཐར་བསྐྲད་ནས། །མི་ཕྱུགས་ལོ་འབྲས་དཔལ་འབྱོར་རིགས་བརྒྱུད་དར། །བཀྲ་ཤིས་དགེ་མཚན་
དཔལ་གྱིས་འཚོ་བར་མཛོད། །ཁྱད་པར་བཤད་དང་སྒྲུབ་པའི་སྡེ་ཆེན་པོ། །བསམ་གཏན་འཕེལ་རྒྱས་གླིང་གི་འདུས་ཚོགས་ཀྱིས། །ལྷ་ཁྱོད་དུས་ཀུན་གསོལ་ཞིང་མཆོད་ལ་བརྩོན། །ཁྱོད་ཀྱང་འཕྲིན་ལས་མ་གཡེལ་
སྡོང་གྲོགས་མཛོད། །འདུས་པའི་སྡེ་འཕེལ་བཤད་སྒྲུབ་བསྟན་པ་དར། །ལོག་འཚོའི་དབེན་པའི་ཆོས་སྒྲུབ་ཆ་རྐྱེན་ཀུན། །ཁབ་ལེན་རྡོ་ཡིས་ལྕགས་བཞིན་རབ་དྲངས་ནས། །སྡེ་བཞིའི་དཔལ་ལ་རྟག་ཏུ་རོལ་བར་མཛོད།
མཁས་བཙུན་གྲུབ་བརྒྱའི་བསྟི་གནས་ཆོས་སྡེ་འདིའི། །གྲགས་པའི་བ་དན་དཀར་པོ་དགུང་ལ་ཕྱུར། །སྙན་པའི་དུང་ཆེན་ཕྱོགས་རྣམས་ཀུན་ཏུ་སྒྲོགས། །བསྟན་པའི་རྒྱལ་མཚན་མཁའ་ལ་བསྒྲེང་བར་མཛོད། །སྟོབས
# འབྱོར་མངའ་ཐང་དཔལ་གྱིས་མངོན་འཕགས་པའི། །སྲིད་འདིར་ཆེ་དགུ་ཡོངས་ཀྱིས་གུས་བཏུད་ནས། །དཔལ་འབྱོར་འཛད་མེད་དབྱར་གྱི་གངྒཱ་ལྟར། །རྩོལ་མེད་ངང་གིས་འབྱུང་བའི་འཕྲིན་ལས་མཛོད། །སྔོན་ཚེ་རྡོ་
465



རོལ་བའི་རྡོ་རྗེའི་གསུང་འབུམ།
རྗེའི་རིག་འཛིན་དུ་མ་ཡིས། །ལྟ་གྲུབ་དམན་ཞེན་དོར་ཞེས་དམ་བསྒྲགས་བཀའ། །དྲན་པར་མཛོད་ལ་འདི་བའི་ལུང་རྟོགས་བསྟན། །བཤད་དང་སྒྲུབ་པ་འཕེལ་ཞིང་རྒྱས་པར་མཛོད། །ལྟ་སྤྱོད་དམན་པའི་རིགས་
བརྒྱུད་མ་ལུས་པའི། །སེམས་རྒྱུད་ལོག་པའི་ལམ་ལས་མྱུར་ཏུ་བསྒྱུར། །མི་སྙིང་དྲག་ཏུ་དགུལ་ལ་མི་སེམས་གཡོས། །རིངས་པར་འདི་བའི་དབང་དུ་འདུ་བར་མཛོད། །བསྟན་འདིར་བསམ་སྦྱོར་ལོག་པར་འཁུ་བའི་
རིགས། །ཕོ་རྒྱུད་མོ་རྒྱུད་ཆེ་རྒྱུད་ཆུང་རྒྱུད་སོགས། །གང་ན་བདོག་ཀྱང་སྐད་ཅིག་དེ་ཉིད་ལ། །ལྷ་མཆོག་ཁྱོད་ཀྱིས་མྱུར་ཏུ་ཐུལ་བར་མཛོད། །རྣལ་འབྱོར་བདག་ཅག་དཔོན་སློབ་དགོན་གནས་འདིར། །ཁྱད་གསོད་
བརྙས་སྨོད་འགྲན་འཚོལ་གླག་ལྟ་མཁན། །ལོག་སྦྱོར་སྐྱེ་བོ་དེ་དག་གར་གནས་ཀྱང་། །བཙན་རྒོད་ཁྱོད་ཀྱིས་དྲག་པོས་ཆད་པ་ཆོད། །བསྟན་པའི་སྤྱི་དགྲ་སྡེ་འདིའི་སྒོས་ཀྱི་དགྲ། །ཁྱད་པར་ལྟ་སྤྱོད་ལོག་པར་འདྲེན་སྦྱོར
མཁན། །དེ་དག་འགྱིང་རི་དཔལ་འབར་ཁྱོད་ཉིད་ཀྱིས། །ཞག་ཟར་མ་འགྱང་མྱུར་ཏུ་བསྒྲལ་བར་མཛོད། །མདོར་ན་ཤཱཀྱའི་བསྟན་ལ་སྡང་བྱེད་རིགས། །མ་རུངས་ནག་པོའི་རྩ་ལག་སྡེ་བཅས་ཀུན། །ལྷ་མཆོག་འགྱིང་རི་
དཔལ་འབར་མཐུ་སྟོབས་ཀྱིས། །མིང་བརྡའི་རྗེས་ཤུལ་ཙམ་ཡང་མེད་པར་མཛོད། །བསྟན་དང་འགྲོ་ལ་ཕན་དང་བདེ་བའི་དཔལ། །ཡར་ངོའི་ཟླ་དང་དབྱར་གྱི་དཔལ་མོ་བཞིན། །མི་ཉམས་གོང་ནས་གོང་འཕེལ་རབ་
466



]
ཉི་ཤུ་
༄༅། ། རྒྱས་ནས། །དགེ་མཚན་བྱེ་བའི་དཔལ་ལ་རྟག་རོལ་མཛོད། །༧ ཅེས་དགྲ་བླའི་རྒྱལ་པོ་འགྱིང་རི་དཔལ་འབར་གྱི་བསང་མཆོད་བསྟན་དགྲ་ཚར་གཅོད་འདོད་དགུ་ལྷུན་འགྲུབ་ཅེས་བྱ་བ་འདི་ནི། བསམ་གཏན་འཕེལ་རྒྱས་གླིང་གི་འདུས་
སྤྱི་ཐུན་མོང་ནས་དྲི་བྲལ་སྲིད་དུ་རིང་བའི་ལྷ་རེག་རིན་སྒོར་དུས་ཀྱི་གྲངས་ལྡན་གྱི་རྟེན་བཅས་ནན་ཆེར་བསྐུལ་བཞེད་མ་ལྡོག་ཙམ་དུ། གྱི་ན་བ་པདྨ་རིག་འཛིན་རྡོ་རྗེའམ་མི་བསྐྱོད་དྲེགས་པ་འདུལ་མཛད་རྩལ་སོགས་དུ་མར་འབོད་ཅིང་། ཡོངས་སུ་གྲགས་པ་རོལ་
བའི་མིང་འཛིན་དེས་གང་ཤར་ཡུད་ཙམ་ལ་དབེན་གནས་མཁའ་སྤྱོད་བདེ་ཆེན་གླིང་ནས་ཤར་མར་སུག་ལས་བགྱིས་པ་བི་ཛཡནྟུ། དགེའོ། །
༄༅། །དྲག་རྩལ་འགྱིང་རི་དཔལ་འབར་གྱི་བསང་མཆོད་བདུད་རྩིའི་སྤྲིན་ཕུང་ཞེས་བྱ་བ་བཞུགས་སོ། ། ཧཱུྃ༔ རང་ཉིད་རྒྱལ་བ་ཞི་ཁྲོའི་མཐུ་སྟོབས་ཀུན། །ཡོངས་འདུས་ཁྲོ་རྒྱལ་པདྨ་དབང་གི་སྐུར། །རབ་བཞེངས་སྲིད་གསུམ
དྲེགས་པ་མ་ལུས་པ། །ཟིལ་གྱིས་གནོན་པའི་བདག་ཉིད་ཆེན་པོར་གསལ། །སྟོང་གསུམ་ལྟར་ཡངས་རིན་ཆེན་སྣོད་མཆོག་ཏུ། །འདོད་དགུའི་དཔལ་ཡོན་ཕུན་ཚོགས་རབ་ལྡན་པའི། །བསང་རྫས་དངོས་འཛིན་མཚན་
* མ་ཀུན་དང་བྲལ། །ཟག་མེད་མཁོ་དགུ་མི་ཟད་གཏེར་ཆེན་གྱུར། །རཾ་ཡཾ་ཁཾ། ཨོཾ་ཨཱ༔ཧཱུྃ། ཀྱེ། རང་སྣང་རིན་ཆེན་འཕྲུལ་གྱི་ཕོ་བྲང་ཆེ། །བཀོད་ལེགས་མཛེས་བརྗིད་ཡིད་འོང་ཉམས་དགའ་བར། །ལྷ་ཀླུ་མི་ཡི་དཔལ་
467



རོལ་བའི་རྡོ་རྗེའི་གསུང་འབུམ།
འབྱོར་ལོངས་སྤྱོད་ཚོགས། །མི་ཟད་ནམ་མཁའ་མཛོད་ཀྱིས་ཡོངས་གཏམས་དབུས། །གློག་ལྟར་མྱུར་མགྱོགས་བཙན་རྟ་ཅང་ཤེས་ལ། །གསེར་དངུལ་དར་ཟབ་སྒ་སྲབ་ཆས་ལྡན་སྟེང་། །དྲེགས་པའི་སྡེ་དཔོན་འགྱིང་རི་
དཔལ་འབར་ཆེ། །པད་རག་མདངས་འཛིན་ཀུན་ནས་གཟི་བརྗིད་འབར། །ཁྲབ་རྨོག་བེར་ཆེན་སག་ལྷམ་སྟག་ཤར་ཆས། །ཕྱག་གཡས་དགྲ་འཇོམས་རྣོ་ངར་རུ་མཚོན་ཕྱར། །གཡོན་པས་བགེགས་དཔུང་འཆིང་བྱེད་
ཞགས་པ་བསྣམས། །སྡང་བྱེད་དགྲ་སྡེ་མ་ལུས་བརླག་བྱེད་ཀྱི། །ནད་དང་ཡམས་ཀྱི་སྐྱལ་བ་མཆན་དུ་བཅུག །དཔའ་གཏུམ་འཇིགས་རུང་དྲག་ཤུལ་སྟོབས་ལྡན་ལྷ། །འཁོར་བཅས་བསང་མཆོད་མགྲོན་དུ་སྤྱན་འདྲེན་ན།
དགྱེས་པའི་གར་གྱིས་ཐོགས་མེད་གནས་འདིར་བྱོན། །དྲི་ཞིམ་འདོད་དགུའི་དཔལ་ཡོན་རབ་ལྡན་པའི། །བདུད་རྩིའི་བསང་སྤྲིན་ལྷ་ལམ་ཁྱབ་པར་འཁྲིགས། །མཐུན་རྫས་མཁོ་དགུ་ཇི་སྙེད་འཁྱིལ་བ་ཡི། །ཟག་མེད
དགྱེས་བསྐྱེད་མཆོད་སྤྲིན་སྣ་ཚོགས་ཀྱིས། །དྲག་རྩལ་འགྱིང་རི་དཔལ་འབར་འཁོར་ཚོགས་བཅས། །བསང་ངོ་མཆོད་དོ་བསྟོད་ཅིང་མངའ་གསོལ་ལོ། །དགྱེས་ཤིང་ཚིམ་པར་བཞེས་ལ་ཉམས་ཆག་བཤགས། །ཐུགས་
འགལ་ནོངས་པ་གང་མཆིས་བཟོད་པར་གསོལ། །བདག་གི་ཆོས་སྲིད་འདོད་དོན་བར་ཆད་སོལ། །མཐུན་རྐྱེན་ལེགས་ཚོགས་མཐའ་དག་རྒྱས་པར་མཛོད། །རྣལ་འབྱོར་བདག་གི་དགྲ་བླ་མཐུ་རྩལ་ཅན། །མ་གཡེལ་
468



ཀ༄༅། །ལུས་དང་གྲིབ་མ་ཇི་བཞིན་འགྲོགས། །ཡིད་ལ་སྨོན་པའི་དོན་རྣམས་མ་ལུས་པ། །ཐོགས་མེད་མྱུར་ཏུ་འགྲུབ་པའི་སྡོང་གྲོགས་མཛོད། །གཞི་ལ་འདུག་པའི་ཁ་འཛིན་རྒྱབ་བརྟེན་གྱིས། །བྱེས་སུ་འགྲོ་བའི་ལམ་
དགྲ་འགོང་པོ་ཆོམས། །དུས་ཀུན་ཚེ་བསོད་ལས་རླུང་སྙན་གྲགས་སྤེལ། །གང་འདོད་མཁོ་དགུའི་དངོས་པོ་དབང་དུ་བསྡུས། །ཆོས་མཐུན་འབྱོར་བ་ཟས་ནོར་ཆར་ལྟར་ཕོབས། །ལྟ་ལོག་ལོག་འདྲེན་དགྲ་འགེགས་
དཔུང་བཅས་ཐུལ། །མི་འདོད་དུས་ངན་རྒུད་ཚོགས་ཞི་བར་མཛོད། །སྡང་དགྲ་ཁ་སྨྲས་གླེང་རྩོད་བྱེད་རྣམས་སྒྲོལ། །ཤཱཀྱའི་རྒྱལ་པོའི་མདོ་སྔགས་བསྟན་པའི་དཔལ། །དྲི་མེད་རྒྱལ་བསྟན་སྙིང་པོ་ས་སྐྱ་བའི། །བསྟན་པ་
བསྟན་འཛིན་འདུས་སྡེ་ལུང་རྟོགས་བསྟན། །མི་ཉམས་ཡར་ཟླ་ཇི་བཞིན་འཕེལ་རྒྱས་མཛོད། །མདོར་ན་མི་ཕྱུགས་ལོ་ཏོག་འགལ་རྐྱེན་བཟློག །འཁོར་འབངས་ལོངས་སྤྱོད་མངའ་ཐང་རིགས་བརྒྱུད་སྤེལ། །ཕུན་ཚོགས་
སྡེ་བཞིའི་དཔལ་འབྱོར་རབ་རྒྱས་ནས། །བཀྲ་ཤིས་དགེ་མཚན་བྱེ་བས་ཁྱབ་པར་མཛོད། །༧ ཅེས་དྲག་རྩལ་འགྱིང་རི་དཔལ་འབར་གྱི་བསང་མཆོད་བདུད་རྩིའི་སྤྲིན་ཕུང་ཞེས་བྱ་བ་འདི་ཡང་ཉེ་གནས་དག་གི་ངོར། སྤྲང་པོ་པདྨ་རིག་འཛིན་རྡོ་
_སྒྱུ རྗེའམ་རོལ་མིང་བས་གང་ཤར་མཁའ་སྤྱོད་གླིང་ནས་སྤེལ་བའོ། །དགེའོ། །
ན་
469



རོལ་བའི་རྡོ་རྗེའི་གསུང་འབུམ།
༄༅། །དྲག་རྩལ་འགྱིང་རི་དཔལ་འབར་གྱི་བསང་བསྡུས་སྣ་ཚོགས་བཞུགས། རཾ་ཡཾ་ཁཾ། ཨོཾ་ཨཱཧཱུཾ། ཀྱེ། མཐུ་ལྡན་དྲེགས་པའི་སྡེ་དཔོན་ཐ་ཚིག་ཅན། །འགྱིང་རི་དཔལ་འབར་བཙན་གྱི་སྡེ་དཔོན་ཆེ། །མ་གཡེལ་རིག་འཛིན་
འདུས་པ་ཐོད་ཕྲེང་རྩལ། །བརྒྱུད་གསུམ་བླ་མའི་བཀའ་དམ་ཅི་བཞིན་དུ། །བསྒྲུབ་ཕྱིར་དགྱེས་པའི་གར་གྱིས་སྐད་ཅིག་ལ། །གནས་འདིར་བསང་མཆོད་མགྲོན་ལ་སྤྱན་འདྲེན་ནོ། །ཏིང་འཛིན་སྔགས་རྒྱས་བྱིན་
བརླབས་རབ་སྤེལ་བའི། །དྲི་ཞིམ་བདུད་རྩིའི་བསང་མཆོད་གསེར་སྐྱེམས་སོགས། །འདོད་དགུའི་དཔལ་འབྱུང་མཁོ་དགུའི་སྤྲིན་ཆེན་གྱིས། །ས་དང་བར་སྣང་ཀུན་གསལ་མཁའ་བཀང་ནས། །གནས་བདག་འགྱིང་རི་
དཔལ་འབར་འཁོར་ཚོགས་བཅས། །བསང་ངོ་མཆོད་དོ་དགྱེས་ཤིང་ཚིམ་པར་རོལ། །ཕོག་ཐུག་ནོངས་པ་གང་མཆིས་བཟོད་པར་གསོལ། །སྟོབས་ལྡན་འགྱིང་རི་དཔའ་འབར་འཁོར་བཅས་ལ། །རྒྱ་ཆེན་བསང་གི་
མཆོད་སྤྲིན་དཔག་ཡས་ཀྱིས། །མཐོལ་ལོ་བཤགས་སོ་བཅོལ་བའི་ལས་ཀུན་མཛོད། །ཇི་ལྟར་རིག་འཛིན་བླ་མའི་བཀའ་དམ་བཞིན། །མ་དག་ལྟ་སྤྱོད་ཐ་ཆད་ཀུན་ནས་སྤོངས། །ཡང་དག་ཤཱཀྱའི་བསྟན་པ་རིན་པོ་ཆེ། །
དྲི་མེད་ལུགས་བཟང་དཔལ་ལྡན་ས་སྐྱ་བའི། །བསྟན་པ་བསྟན་འཛིན་འདུས་སྡེ་སྦྱིན་བདག་བཅས། །ཉིན་མཚན་ཀུན་ཏུ་བྱ་ར་མེལ་ཚེ་བྱོས། །དུས་རྣམས་ཀུན་ཏུ་སྲུང་ཞིང་སྐྱོང་བ་ལ། །ཁ་འཛིན་སྡོང་གྲོགས་རྒྱབ་བརྟེན་
470



ཉེར་གཉིས་
༄༅། ། གཡེལ་མེད་མཛོད། །བདག་ཅག་གཞི་བྱེས་གར་འགྲོ་བར་གནས་ཀྱང་། །མ་གཡེལ་འགལ་རྐྱེན་སོལ་ལ་མཐུན་པའི་རྐྱེན། །ཅི་ལྟར་འདོད་པའི་དོན་རྣམས་མ་ལུས་པ། །འབད་མེད་ལྷུན་གྱིས་འགྲུབ་པའི་སྡོང་
གྲོགས་མཛོད། །བར་ཆད་བརྩམ་པའི་བདུད་དགྲ་གདུག་པ་ཅན། །བསམ་སྦྱོར་ལོག་པའི་རིགས་རྣམས་མ་ལུས་པ། །མཐུ་རྩལ་དྲག་པོས་ཐུལ་ལ་རྗེས་མེད་ཐོངས། །ཕྱོགས་རྣམས་ཀུན་ལས་རྣམ་པར་རྒྱལ་བར་མཛོད།
དེང་ནས་གནས་འདིར་ཆོས་སྲིད་ལེགས་པའི་ཚོགས། །དབྱར་གྱི་མཚོ་དང་ཡང་ངོའི་ཟླ་བ་ལྟར། །མི་ཉམས་གོང་ནས་གོང་འཕེལ་འཕྲལ་ཡུན་ཀུན། །ཕན་བདེའི་དགའ་ཚལ་ཀུན་ནས་བཞད་པར་མཛོད། །༧ ཅེས་འགྱིང་
རིའི་བསང་བསྡུས་འདི་ཡང་པདྨ་རིག་འཛིན་རྡོ་རྗེའམ་རོལ་མིང་བས་གང་ཤར་མཁའ་སྤྱོད་གླིང་ནས་བྲིས་པ་དགེ །མངྒ་ལཾ། ཀྱེ། དྲེགས་པའི་སྡེ་དཔོན་ཆེན་པོ་མཐུ་རྩལ་ཅན། །རྡོ་རྗེའི་དམ་མནོས་འགྱིང་རི་དཔལ་འབར་བ། །གཡར་
དམ་ཇི་བཞིན་དགོངས་ལ་གནས་མཆོག་འདིར། །རྒྱ་ཆེན་བསང་མཆོད་མགྲོན་དུ་ད་ཚུར་བྱོན། །དངོས་བཤམས་ཡིད་སྤྲུལ་བསང་གཏོར་གསེར་སྐྱེམས་དང་། །འབྲུ་སྣ་དར་ཟབ་ཕྱེ་མར་ཞལ་ཟས་རིགས། །གཡག་ལུག་
ར་ཡི་གཟུགས་འགྲོས་སྤྱན་གཟིགས་ཚོགས། །བཀྲ་ཤིས་རྫས་བརྒྱད་དཔལ་གྱི་རྟགས་མཆོག་བརྒྱད། །རྒྱལ་སྲིད་བདུན་དང་ཉེ་བའི་རིན་ཆེན་བདུན། །འདོད་ཡོན་ལྔ་དང་མཁོ་དགུའི་དཔལ་འབྱོར་རྣམས། །མ་ཚང་
471



རོལ་བའི་རྡོ་རྗེའི་གསུང་འབུམ།
མེད་པ་བཞེད་དགུ་མི་ཟད་གཏེར། །ལྷ་ལམ་ཡངས་པའི་རྒྱན་གྱུར་མཆོད་སྤྲིན་གྱིས། །མཐུ་ལྡན་འགྱིང་རི་དཔལ་འབར་འཁོར་བཅས་མཆོད། །གསོལ་ལོ་ལུས་དང་གྲིབ་མ་བཞིན་དུ་འགྲོགས། །མཆོད་དོ་གང་བཅོལ་
ལས་ཀུན་ཐོགས་མེད་སྒྲུབས། །བརྔན་ནོ་མི་འདོད་མཚན་ལྟས་དབྱིངས་སུ་སོལ། །བསྟོད་དོ་ལས་རླུང་སྙན་གྲགས་ཀུན་ཏུ་སྤེལ། །བསྐུལ་ལོ་སྡང་བྱེད་དགྲ་དཔུང་ཆེམས་ལ་ཕོབ། །རྦད་དོ་མཐུ་རྩལ་མ་ཆུང་ཐལ་བར་
རློག །བཅོལ་ལོ་ཕྱི་ནང་གསང་བའི་བར་ཆད་བཟློག །དཔལ་ལྡན་བླ་མའི་ཞབས་བརྟན་མཛད་འཕྲིན་རྒྱུས། །དགེ་འདུན་སྡེ་འཕེལ་བཤད་སྒྲུབ་ལས་གསུམ་སྤེལ། །བསྟན་པའི་སྦྱིན་བདག་མངའ་ཐང་དཔལ་འབྱོར་
འཕེལ། །ཡངས་པའི་ཁམས་ཀུན་དུས་ཀྱི་རྒུད་པ་སོལ། །ཡུལ་འདིར་ནད་མུག་འཁྲུགས་རྩོད་ཐམས་ཅད་ཞི། །མི་ཕྱུགས་ནོར་ལ་བར་ཆད་ཉེར་འཚེ་བྲལ། །ཚེ་བསོད་དཔལ་འབྱོར་བཀྲག་མདངས་གཟི་བརྗིད་རྒྱས།
ཁམས་གསུམ་སྣང་བ་མ་ལུས་དབང་དུ་བསྡུས། །མདོར་ན་དུས་དང་གནས་སྐབས་ཐམས་ཅད་དུ། །ཆོས་དང་སྲིད་ཀྱི་དཔལ་ཡོན་ལེགས་པའི་ཚོགས། །དབྱར་གྱི་དཔལ་མོ་ཅི་བཞིན་འཕེལ་ཞིང་རྒྱས། །བཀྲ་ཤིས་དགའ་
སྟོན་བྱེ་བས་ཁྱབ་པར་མཛོད། །སྟོབས་ལྡན་ཡུལ་སྐྱོང་འགྱིང་རི་དཔལ་འབར་གྱི། །འཕྲིན་ལས་སྣང་བྱེད་འོད་རྣོན་འབུམ་ཕྲག་གིས། །ཕུན་ཚོགས་བདེ་སྐྱིད་ཚལ་ཆེན་བཞད་པ་ལ། །ནམ་ཡང་གཡེལ་བ་མེད་པའི་སྡོང་
472



༄༅། ། གྲོགས་མཛོད། །༧ ཅེས་ཡུལ་སྐྱོང་ཆེན་པོ་འགྱིང་རི་དཔལ་འབར་གྱི་བསང་མཆོད་འདི་ཡང་ཉེ་མཁོའི་ཕྱིར། གྱི་ན་བ་པདྨ་དགྱེས་བའམ་རོལ་མིང་བས་སོ། །དགེའོ། ། ༈ ཀྱེ། དྲག་རྩལ་སྟོབས་ལྡན་འགྱིང་རི་དཔལ་འབར་བ།
འཁོར་བཅས་བསང་མཆོད་མགྲོན་དུ་དགྱེས་བཞིན་བྱོན། །ཕུན་ཚོགས་འདོད་ཡོན་ལྔ་ཡི་དཔལ་འཛིན་པའི། །ཡིད་འོང་བསང་སྤྲིན་མཁའ་དབྱིངས་ཀུན་ཁྱབ་འདིས། །དྲེགས་པའི་སྡེ་དཔོན་འགྱིང་རི་དཔལ་འབར་
བསང་། །ཡུལ་སྐྱོང་ཆེན་པོ་འགྱིང་རི་དཔལ་འབར་མཆོད། །ས་བདག་ཆེན་པོ་འགྱིང་རི་དྭཔལ་འབར་བ་
བར་བརྔན། །གནས་བདག་ཆེན་པོ་འགྱིང་རི་དཔལ་འབར་གསོལ། །གཞི་བདག་ཆེན་པོ་འགྱིང་རི་དཔལ་འབར་བསྟོད། །
# ཁྱེད་རྣམས་བསང་མཆོད་བརྔན་གསོལ་ལེགས་བསྟོད་པས། །ཐུགས་དགྱེས་འཛུམ་པའི་མདངས་གསལ་ལྡན་པ་ཡིས། །བཀྲ་ཤིས་དགེ་མཚན་གསར་བའི་དགའ་སྟོན་སྩོལ། །ཐུགས་འགལ་ཉེས་ཚོགས་མ་ལུས་བཟོད་
པར་གསོལ། །ཐུགས་བརྩེས་བདག་ཅག་ཡུན་དུ་ལེགས་པར་སྐྱོངས། །ཐུགས་དམ་ཞལ་བཞེས་ནམ་ཡང་བསྙེལ་མི་མངའ། །ཐུགས་མཐུན་དམ་བཅའ་གཉན་པོ་ཐུབ་པར་སྲུངས། །དགེ་བའི་བར་ཆད་མཚན་མ་མ་ལུས་
ཤསོལ། །དགེ་ལ་མཐུན་པའི་དཔལ་རབ་ཀུན་ནས་སྤེལ། །དགེ་ཚོགས་རྒྱ་མཚོ་འཕྲལ་དང་ཡུན་དུ་འཕེལ། །དགེ་འབྲས་རྒྱ་ཆེན་མྱུར་ཏུ་མངོན་པར་མཛོད། །རྣམ་དཀར་ཆོས་ཀྱི་བྱ་བ་བསྒྲུབས་པ་ལ། །རྣམ་ཀུན་ལུས་དང་
473



རོལ་བའི་རྡོ་རྗེའི་གསུང་འབུམ།
གྲིབ་མ་ལྟར་འགྲོགས་ནས། །རྣམ་མང་འཕྲིན་ལས་གཡེལ་བ་མི་མཛད་པར། །རྣམ་དག་བྱང་ཆུབ་ལམ་བཟང་འགྲུབ་པར་མཛོད། །ལོག་སྤྱོད་ལྟ་གྲུབ་དམན་པའི་རྒྱུན་ཆོད་ལ། །དུས་གསུམ་རྒྱལ་བའི་དགོངས་དོན་རྣམ་
པར་དག །འཇམ་མགོན་ས་སྐྱའི་ལུགས་བཟང་དྲི་མེད་འདི། །ཕྱོགས་དུས་ཀུན་ཏུ་དར་ཞིང་རྒྱས་པར་མཛོད། །རྣལ་འབྱོར་དཔོན་སློབ་ཡོན་མཆོད་མི་ནོར་ཀུན། །དུས་ཀུན་སྲུང་སྐྱོབ་བྱ་ར་མི་གཡེལ་བར། །འགལ་རྐྱེན་
སོལ་ལ་མཐུན་པའི་དོན་མཐའ་དག །གེགས་མེད་ཡིད་བཞིན་འགྲུབ་པའི་སྡོང་གྲོགས་མཛོད། །༧ ཅེས་ལྷ་མཆོག་འགྱིང་རི་དཔལ་འབར་གྱི་བསང་མཆོད་འདི་ཡང་དུས་སྐབས་སུ་བསང་མཆོད་བྱེད་འདོད་ཀྱི་ཀུན་སློང་སྐྱེས་ཚེ་དབེན་གནས་
མཁའ་སྤྱོད་གླིང་ནས་གང་ཤར་ཤར་མར་རོལ་མིང་བས་བྲིས་པའོ། །དགེའོ། ། ༈ ཨོཾ་ཨཱ༔ཧཱུྃ། ཀྱེ་ཡུལ་སྐྱོང་ཆེན་པོ་དྲེགས་པའི་སྡེ་དཔོན་ཆེ། །མཐུ་ལྡན་འགྱིང་རི་དཔལ་འབར་རྫུ་འཕྲུལ་ཅན། །འཁོར་བཅས་བསང་མཆོད་མགྲོན་དུ་
སྤྱན་འདྲེན་ན། །མ་ཐོགས་སྐད་ཅིག་ཉིད་ལ་གནས་འདིར་བྱོན། །དྲི་ཞིམ་ཡིད་འོང་བདུད་རྩིའི་བསང་མཆོད་སྤྲིན། །འདོད་དགུའི་དཔལ་འཛིན་ནམ་ཡང་འཛད་མེད་གཏེར། །ཟག་མེད་བདེ་བ་སྐྱེད་བྱེད་མཁོ་དགུའི་
དཔལ། །མ་ཚང་མེད་པ་རབ་འབྱམས་སྤྲིན་ཚོགས་ཀྱིས། །སྟོབས་ལྡན་འགྱིང་རི་དཔལ་འབར་འཁོར་བཅས་བསང་། །ཉམས་ཆག་འགལ་འཁྲུལ་ཉེས་ཚོགས་མཐོལ་ཞིང་བཤགས། །དཀར་གཏོར་རྒྱན་ལྡན་དམར་
474



ཉེར་བཞི་
༄༅། །གཏོར་ཟོར་ཆེན་གྱིས། །དྲག་རྩལ་འགྱིང་རི་དཔལ་འབར་འཁོར་བཅས་མཆོད། །ཛ་གད་ཕུད་དང་གསེར་སྐྱེམས་གཡུ་སྐྱེམས་ཀྱིས། །མཐུ་ཆེན་འགྱིང་རི་དཔལ་འབར་འཁོར་བཅས་མཆོད། །གཡག་ལུག་ར་
སོགས་གཟུགས་འགྲོས་སྣ་ཚོགས་ཀྱིས། །ལྷ་མཆོག་འགྱིང་རི་དཔལ་འབར་འཁོར་བཅས་མཆོད། །ཤེལ་ཚིག་དཀར་ནག་འབྲུ་སྣ་ཕྱེ་མར་གྱིས། །ཡུལ་ལྷ་འགྱིང་རི་དཔལ་འབར་འཁོར་བཅས་མཆོད། །འབྲུ་ཟན་རིལ་
བུ་ཟས་སྣ་གོས་དར་གྱིས། །གནས་བདག་འགྱིང་རི་དཔལ་འབར་འཁོར་བཅས་མཆོད། །གཞན་ཡང་གང་འདོད་མཆོད་སྤྲིན་དཔག་ཡས་ཀྱིས། །དཔལ་ལྡན་འགྱིང་རི་གཉན་པོ་འཁོར་བཅས་མཆོད། །བསྟེན་ཅིང་
མཆོད་པའི་དགྲ་བླ་མཐུ་རྩལ་ཅན། །འཁོར་བཅས་ཁྱེད་ཀྱིས་ཐུགས་དམ་དུས་ལ་བབ། །མ་གཡེལ་མཐུ་སྟོབས་ནུས་པའི་རྩལ་ཕྱུངས་ལ། །རྣམ་དཀར་ལས་ལ་བར་ཆད་བརྩམ་པ་རྣམས། །ཁྱོད་ལ་གཏད་དོ་འཆོར་བར་
མ་མཛད་ལ། །དྲག་པོའི་ལས་ཀྱིས་ཆད་པ་མྱུར་ཏུ་ཆོད། །ཁ་འཇམ་ཞེ་ནག་བརྙས་སྨོད་བྱེད་པའི་རིགས། །བསམ་དང་སྦྱོར་བ་གང་རྩུབ་བྱེད་རྣམས་ཀྱི། །གདུག་ཅན་སྡང་བའི་དགྲ་བོ་འདི་དག་གི། །མཐའ་རྩ་སྐྱེ་བརྒྱུད་
# དང་བཅས་བརླག་པར་མཛོད། །དམ་ཆོས་སྒྲུབ་པའི་མཐུན་རྐྱེན་སྤེལ་བ་ཡི། །མོས་ལྡན་སྦྱིན་བདག་ཕོ་མོའི་ཚོགས་རྣམས་ཀྱི། །ཚེ་དཔལ་བསོད་ནམས་འབྱོར་བ་རབ་རྒྱས་ཤིང་། །གང་བརྩམ་འདོད་པའི་དོན་རྣམས་
475



རོལ་བའི་རྡོ་རྗེའི་གསུང་འབུམ།
མྱུར་འགྲུབ་མཛོད། །རྣལ་འབྱོར་བདག་གི་ཆོས་སྲིད་བྱ་བ་ལ། །འགལ་རྐྱེན་བར་ཆད་མིང་ཙམ་མི་འབྱུང་ཞིང་
། །མཐུན་རྐྱེན་འདོད་དགུའི་དོན་རྣམས་མྱུར་འགྲུབ་ནས། །བཀྲ་ཤིས་དགེ་ལེགས་འཕེལ་བའི་དགའ་སྟོན་
སྩོལ། །༧ ཅེས་མཐུ་ལྡན་འགྱིང་རི་དཔལ་འབར་གྱི་མཆོད་འཕྲིན་འདི་ཡང་དུས་སྐབས་སུ་ཉེར་མཁོའི་ཕྱིར། ཁྲག་འཐུང་རྡོ་རྗེ་གྲོ་ལོད་རྩལ་ལམ་དྲེད་པོ་རོལ་མིང་བ་དེས་གང་ཤར་མཁའ་སྤྱོད་གླིང་ནས་བྲིས་པའོ། །དགེའོ། ། ༈ རཾ་ཡཾ་ཁཾ། ཨོཾ་ཨཱ༔ཧཱུྃ། ཀྱེ་
རང་སྣང་རིན་ཆེན་འཕྲུལ་གྱི་ཕོ་བྲང་ནས། །དྲེགས་པའི་སྡེ་དཔོན་ཆེན་པོ་མཐུ་རྩལ་ཅན། །མྱུར་མགྱོགས་སྟོབས་ལྡན་འགྱིང་རི་དཔལ་འབར་ཆེ། །འཁོར་བཅས་རྒྱ་ཆེན་བསང་མཆོད་མགྲོན་དུ་བྱོན། །དངོས་བཤམ་
ཡིད་བྱུང་འདོད་དགུའི་དཔལ་འཛིན་པའི། །ཟག་མེད་དགྱེས་པ་བསྐྱེད་པའི་བསང་སྤྲིན་གྱིས། །ས་དང་བར་སྣང་ལྷ་ལམ་ཀུན་ཁྱབ་འདིས། །དཔལ་ལྡན་འགྱིང་རི་དཔལ་འབར་འཁོར་བཅས་མཆོད། །དྲི་ཞིམ་ཤིང་རྩི་
མཁན་ཤུག་བཟང་པོ་དྲུག །ཙནྡན་དཀར་དམར་ཨ་ཀར་སྐྱ་སྨུག་སོགས། །ཤེལ་ཚིག་དཀར་ནག་སྨན་སྣའི་མཆོད་སྤྲིན་གྱིས། །ཡུལ་སྐྱོང་འགྱིང་རི་དཔལ་འབར་འཁོར་བཅས་མཆོད། །དཀར་གཏོར་རྒྱུན་ལྡན་ཕྱེ་མར་
རིལ་བུ་དང་། །སྣ་ཚོགས་མདངས་འཛིན་ཟབ་ཆེན་གོས་དར་ཚོགས། །རི་ལྟར་སྤུངས་ཤིང་འཇའ་ལྟར་བཀྲ་བ་འདིས། །སྟོབས་ལྡན་འགྱིང་རི་དཔལ་འབར་འཁོར་བཅས་མཆོད། །རྔ་ཆེན་དུང་དང་ཆ་ལང་སིལ་སྙན་སྒྲ།
476



ཉེར་ལྔ་
ཀ༄༅། །པི་ཝཾ་གླིང་བུ་རྫ་རྔ་ཕེག་རྡོག་སོགས། །རྔམས་བརྗིད་དབྱངས་སྙན་རོལ་མོའི་བྱེ་བྲག་སྒྲས། །དགྲ་བླ་འགྱིང་རི་དཔལ་འབར་འཁོར་བཅས་མཆོད། །འབྲུ་ཡི་རིགས་བྱེད་ཤིང་ཏོག་སྣ་ཚོགས་དང་། །ཞིམ་མངར་
བཅུད་ལྡན་སྣ་ཚོགས་ཞལ་ཟས་རིགས། །ཅི་འདོད་ལེགས་འབྱུང་མཁོ་དགུའི་སྤྲིན་ཆེན་གྱིས། །མཐུ་ལྡན་འགྱིང་རི་དཔལ་འབར་འཁོར་བཅས་མཆོད། །འཕྲུལ་ལྡན་མགྱོགས་འགྲོ་མཁའ་ལྡིང་སྒྲ་བརྒྱ་བ། །སྟོབས་ལྡན་
གདོང་ལྔ་རབ་འབར་འཛུམ་དྲུག་ལྡན། །ཞོལ་ཆེན་གཡང་དཀར་ཝ་འཕྱང་ཚོགས་རྣམས་ཀྱིས། །ལྷ་བཙན་འགྱིང་རི་དཔལ་འབར་འཁོར་བཅས་མཆོད། །ནམ་མཁའ་མདའ་འཕང་གྲི་ཤང་ལྗང་བུ་དར། །དགོས་འདོད་
ཀུན་འབྱུང་འཛད་མེད་བུམ་བཟང་གཏེར། །དཔའ་མཁར་ལབ་ཙེ་དུང་སྒོ་བཅུ་གསུམ་གྱིས། །དྲེགས་ཆེན་འགྱིང་རི་དཔལ་འབར་འཁོར་བཅས་མཆོད། །དགྲ་འཇོམས་རྣོ་ངར་འབར་བའི་མཚོན་ཆའི་རིགས། །གཞོམ་
བྲལ་སྲ་བརྟན་རྡོ་རྗེའི་ཡ་ལད་ཚོགས། །གཡུལ་ལས་རྒྱལ་བྱེད་རུ་མཚོན་འབར་བ་འདིས། །དྲག་རྩལ་འགྱིང་རི་དཔལ་འབར་འཁོར་བཅས་མཆོད། །ཛ་གད་བཏུང་བ་ཁྲག་ཆང་སྐྱེམས་ཕུད་དང་། །དམར་གྱི་གཏོར་མ་
ཟོར་ཆེན་ནག་པོའི་ཚོགས། །ཆུ་གཏེར་ལྷུན་པོས་འགྲན་བྲལ་མཆོད་སྤྲིན་གྱིས། །དགྲ་འདུལ་འགྱིང་རི་དཔལ་འབར་འཁོར་བཅས་མཆོད། །ཁྱད་པར་མྱུར་མགྱོགས་བཙན་རྟ་ཆས་དང་ལྡན། །སྲ་བརྟན་ཁྲབ་རྨོག་བེར་
477



རོལ་བའི་རྡོ་རྗེའི་གསུང་འབུམ།
ཆེན་སག་ལྷམ་བརྗིད། །རྣོ་མྱུར་མདའ་གཞུ་མདུང་ཞགས་བཙན་ཆས་ཀྱིས། །བཙན་རྒོད་འགྱིང་རི་དཔལ་འབར་འཁོར་བཅས་མཆོད། །གཞན་ཡང་མཆོད་པའི་བྱེ་བྲག་སྣ་ཚོགས་པ། །གང་འདོད་མཁོ་དགུའི་དངོས་པོ་
ཕ་མཐའ་ཡས། །མ་ཚང་མེད་པ་བཟང་དགུ་ཇི་སྙེད་ཀྱིས། །དབང་ཕྱུག་འགྱིང་རི་དཔལ་འབར་འཁོར་བཅས་མཆོད། །དེ་ལྟར་མཆོད་ཅིང་བསྟོད་ནས་བཅོལ་བའི་ལས། །བསླུ་མེད་མཆོག་གསུམ་རྒྱ་མཚོའི་དབུ་འཕང་
བསྟོད། །སྐྱབས་མཆོག་དཔལ་ལྡན་བླ་མའི་ཞབས་པད་བརྟན། །ཁྲིམས་ལྡན་འདུས་པའི་སྡེ་ཆེན་འཕེལ་རྒྱས་མཛོད། །ལུང་རྟོགས་བཤད་སྒྲུབ་བསྟན་པ་དར་ཞིང་རྒྱས། །འགྲོ་ཁམས་རྒྱ་མཚོ་དགེ་བཅུའི་དཔལ་ལ་སྤྱོད། །
ཡངས་པའི་ཁམས་ཀུན་བདེ་སྐྱིད་དཔལ་གྱིས་མཛེས། །སྡེ་བཞིའི་དཔལ་འབྱོར་ཕུན་སུམ་ཚོགས་པར་མཛོད། །རྒྱལ་དང་དམ་པས་རབ་ཏུ་སྨད་པ་ཡི། །ཐ་ཆད་ལྟ་གྲུབ་དམན་པའི་རྒྱུན་ཆོད་ལ། །དྲི་མེད་ལུགས་བཟང་
ཕྱོགས་དུས་ཐམས་ཅད་དུ། །མི་ཉམས་དབྱར་གྱི་དཔལ་མོ་ལྟར་འཕེལ་མཛོད། །དོ་བསྡོ་ཕོད་བཙུགས་འགྲན་འཚོལ་གླག་ལྟ་མཁན། །རྐུ་འཕྲོག་ཆོམ་པོའི་ལས་ལ་རྩོམ་པའི་རིགས། །བསམ་སྦྱོར་གང་རྩུབ་བྱེད་པའི་
སྡང་དགྲའི་ཚོགས། །མ་ལུས་རྗེས་ཤུལ་ཙམ་ཡང་མེད་པར་མཛོད། །ཁ་དཀར་སྙིང་ནག་གཡོ་སྒྱུའི་སྡིག་སེམས་ཅན། །རྣམ་ཀུན་ཕོངས་ལ་སྦྱོར་བའི་ལས་བྱེད་པའི། །མངོན་ལྐོག་མི་མཚུངས་སྡང་བྱེད་དགྲ་སྡེའི་རིགས། །
478



༄༅། ། ལྷ་བཙན་ཁྱོད་ཀྱི་ཟས་སྐལ་གཏད་པ་ལགས། །བསྟོད་ཅིང་བསྔགས་ལ་ནོར་རྫས་འབྱོར་ཚོགས་ཀྱིས། །ཅི་ཙམ་མཐུན་འཇུག་བྱེད་ཀྱང་སྡིག་པའི་སེམས། །མ་ཟད་བར་དུ་དེ་ལ་ཟ་ལམ་སྟོན། །ཟ་ཁ་གཏོད་ལ་
མྱུར་ཏུ་བརླག་པར་མཛོད། །རྣལ་འབྱོར་བདག་ཅག་དཔོན་སློབ་སྦྱིན་བདག་བཅས། །མི་ནོར་ལོངས་སྤྱོད་འཁོར་འབངས་སྡེ་རིས་ཀུན། །ཉིན་མཚན་དུས་ཀུན་སྲུང་སྐྱོབ་རྒྱབ་བརྟེན་ལ། །ནམ་ཡང་གཡེལ་བ་མེད་པའི་
སྡོང་གྲོགས་མཛོད། །ཆོས་དང་སྲིད་ཀྱི་བྱ་བ་གང་བརྩམ་ཀུན། །འཕྲལ་དང་ཡུན་གྱི་དོན་རྣམས་མ་ལུས་པ། །འབད་མེད་ཡིད་བཞིན་ལྷུན་གྱིས་འགྲུབ་པ་ལ། །འཕྲིན་ལས་ཐོགས་མེད་མྱུར་ཏུ་འགྲུབ་པར་མཛོད། །མི་
ཡ ཕྱུགས་ནོར་ལ་བར་ཆད་མི་འབྱུང་ཞིང་
། །བཙའ་སད་སེར་སོགས་ཐན་པ་ཀུན་ཞི་ནས། །བཀྲ་ཤིས་དགེ་ལེགས་བྱེ་བས་ཡོངས་ཁྱབ་ཏེ། །ཕུན་ཚོགས་དགའ་སྟོན་དཔལ་གྱིས་འཚོ་བར་མཛོད། །པདྨ་ཐོད་ཕྲེང་རིག་འཛིན་
བླ་མའི་བཀའ། །དབང་ཆེན་ཁྲོ་རྒྱལ་དམ་ཚིག་གཉན་པོ་ལས། །མ་འདའ་རྡོ་རྗེའི་ཐ་ཚིག་ཅན་གྱི་ལྷ། །གང་བཅོལ་འཕྲིན་ལས་རབ་འབྱམས་ཐོགས་མེད་སྒྲུབས། །༧ ཅེས་དྲེགས་པའི་སྡེ་དཔོན་ཆེན་པོ་ལྷ་བཙན་འགྱིང་རི་དཔལ་
# འབར་གྱི་བསང་མཆོད་འདི་ཡང་བསྟན་འགྲོའི་དོན་ལ་དགོངས་པའི་བསམ་བཟང་དག་གི་བཞེད་ངོར། གྱི་ན་བ་ཁྲག་འཐུང་རྡོ་རྗེ་གྲོ་ལོད་རྩལ་སོགས་དུ་མར་འབོད་པའི་དྲེད་པོ་རོལ་མིང་བས་གང་ཤར་དབེན་གནས་མཁའ་སྤྱོད་གླིང་ནས་ཤར་མར་བྲིས་པའོ། །
479



རྗེ་
རོལ་བའི་རྡོ་རྗེའི་གསུང་འབུམ།
དགེའོ། ། ༈ ཀྱེ། རྔ་ཡུལཤར་གྱི་རི་དབང་ལྷུན་པོ་ལ། །བརྟེན་ཅིང་གནས་བཅས་གཞི་བདག་དྲག་རྩལ་ཅན། །ལྷ་ཡི་དགེ་བསྙེན་འགྱིང་རི་ཞེས་གྲགས་པ། །རེ་འགའ་གཉན་རྗེ་རེ་འགའ་ལྷ་ཡི་དཔོན། །རེ་འགའ་བཙན་
གྱི་རྒྱལ་པོ་མཐུ་བོ་ཆེ། །ཁྱོད་ཉིད་མ་གཡེལ་རྡོ་རྗེའི་དམ་ལ་འདུས། །དགྱེས་ཤིང་བྱམས་པའི་ཚུལ་གྱི་འདིར་བྱོན་ལ། །རྒྱ་ཆེན་བསང་གི་མཆོད་སྤྲིན་དམ་པ་འབུལ། །བཞེས་ལ་ཕོག་ཐུག་ནོངས་ཀུན་བཟོད་པར་གསོལ།
བདག་ཅག་དཔོན་སློབ་མི་ནོར་འཁོར་དང་བཅས། །གཞི་ལམ་བྱེས་གསུམ་གར་འགྲོ་གར་གནས་ཀྱང་། །སྲུང་ཞིང་སྐྱོང་ལ་ཁ་འཛིན་སྡོང་གྲོགས་དང་། །འཕྲུལ་དང་ཡུན་གྱི་འགལ་རྐྱེན་བར་ཆད་སོལ། །མཐུན་རྐྱེན་
ཆོས་སྲིད་བསམ་དགུའི་དོན་རྣམས་ཀུན། །མྱུར་ཏུ་འགྲུབ་ལ་སྡོང་གྲོགས་མི་གཡེལ་བར། །དུས་ཀུན་དགེ་ལེགས་འཕེལ་བའི་འཕྲིན་ལས་མཛོད། །༧ ཅེས་འགྱིང་རིའི་བསང་མཆོད་འདི་ཡང་ཤིང་བཟོ་ཞིག་གི་ངོར། གྱི་ན་བ་རོལ་མིང་
བས་སོ། །དགེའོ། ། ༈ ཀྱེ། སྟོབས་ལྡན་དྲེགས་པའི་དབང་པོ་ཐ་ཚིག་ཅན། །འགྱིང་རི་རབ་འབར་བཙན་གྱི་སྡེ་དཔོན་ཆེ། །འཁོར་བཅ
བཅས་བསང་མཆོད་མགྲོན་དུ་སྤྱན་འདྲེན་ན། །དགྱེས་བཞིན་བྱོན་ལ་གནམ་སའི་ཁྱོན་
གང་བའི། །དྲི་ཞིམ་བདུད་རྩིའི་བསང་མཆོད་རྒྱ་མཚོ་བཞེས། །ཐུགས་འགལ་ཉེས་ཚོགས་མ་ལུས་མཐོལ་ལོ་བཤགས། །བདག་ཅག་དཔོན་སློབ་ཡོན་མཆོད་འཁོར་བཅས་སྲུངས། །འགལ་རྐྱེན་བར་ཆད་མཐའ་དག་
480



ཀ ༄༅། །དབྱིངས་སུ་བཟློག །མཐུན་རྐྱེན་ཚེ་ཆོས་བསོད་ནམས་ལོངས་སྤྱོད་སྤེལ། །དབང་ཐང་རིགས་རྒྱུད་པདྨོའི་དགའ་ཚལ་བཞད། །མངའ་ཐང་ལས་རླུང་སྙན་གྲགས་ཀུན་ཏུ་རྒྱས། །བསམ་དོན་མ་ལུས་འབད་མེད་
ལྷུན་འགྲུབ་མཛོད། །༧ ལྷ་མིན་མི་མིན་འགྱིང་རི་སྨུག་པོ་ལ། །བསང་མིན་གསུར་མིན་མཆོད་སྤྲིན་འབུལ་བྱེད་ཐབས། །བན་མིན་བོན་མིན་ཨ་ཡུ་མངྒའི་ངོར། །མྱི་མིན་ཟོག་མིན་རོལ་བའི་མིང་གིས་བྲིས། །དགེའོ། ། ༈ ཀྱེ་གཉན་པོ་གཡུ་རྩེའི་བཀའ་
སྡོད་མཐུ་རྩལ་ཅན། །ཤར་གྱི་འགྱིང་རི་སྨུག་པོ་འཁོར་ཚོགས་བཅས། །འདིར་བྱོན་འདོད་ལྔའི་བསང་མཆོད་རྒྱ་མཚོ་བཞེས། །ཕོག་ཐུག་ནོངས་པ་གང་མཆིས་བཟོད་བཞེས་ལ། །ཁ་འཛིན་སྡོང་གྲོགས་ནམ་ཡང་མ་
ཀྵ གཡེལ་བར། །ཆོས་སྲིད་འདོད་དོན་འགྲུབ་པའི་འཕྲིན་ལས་མཛོད། །༧ ཅེས་འགྱིང་རིའི་བསང་བསྡུས་འདི་ཡང་ཚོགས་གཉིས་ལ་ཉེར་མཁོའི་ཕྱིར། རོལ་མིང་བས་སོ། །དགེའོ། ། ༈ ཀྱེ། གནས་བདག་འགྱིང་རི་སྨུག་པོ་འཁོར་ཚོགས་
བཅས། །འདིར་བྱོན་རྒྱ་ཆེན་བསང་གི་མཆོད་པ་བཞེས། །བདག་ཅག་གཞི་བྱེས་ཀུན་ཏུ་སྲུང་ཞིང་སྐྱོངས། །ཆོས་སྲིད་ལེགས་ཚོགས་འཕེལ་བའི་སྡོང་གྲོགས་མཛོད། །༧ ཅེས་འགྱིང་རིའི་བསང་བསྡུས་འདི་ཡང་དགེ་ལོག་ཅིག་ལ་
ཀ་ ཉེ་བར་མཁོ་ཕྱིར། རོལ་མིང་བས་སོ། །དགེའོ། ། ༈ ཨོཾ་ཨཱཧཱུཾ། ཀྱེ། རྔ་ཡུལ་ཤར་གྱི་ས་འཛིན་ལྷུན་བརྗིད་ལ། །བརྟེན་ཅིང་གནས་བཅས་འགྱིང་རི་སྨུག་པོ་ཆེ། །འཁོར་བཅས་བསང་དང་གསེར་སྐྱེམས་མཆོད་གཏོར་འབུལ། །
481



རོལ་བའི་རྡོ་རྗེའི་གསུང་འབུམ།
བཞེས་ལ་བདག་གི་ཆོས་སྲིད་བྱ་བ་ལ། །འགལ་རྐྱེན་ཉེར་འཚེ་མིང་ཙམ་མི་འབྱུང་ཞིང་། །མཐུན་རྐྱེན་བསམ་དགུ་ཡིད་བཞིན་མྱུར་འགྲུབ་མཛོད། །༧ ཅེས་པའང་བདེ་ལེགས་ཀྱི་འདོད་པ་བསྐང་ཕྱིར། གྱི་ན་བ་རོལ་མིང་བས་སོ།
དགེའོ། ། ༈ རཾ་ཡཾ་ཁཾ། ཨོཾ་ཨཱཧཱུཾ། ཀྱེ། ཡུལ་སྐྱོང་ཆེན་པོ་འགྱིང་རི་སྨུག་པོ་ཆེ། །འཁོར་བཅས་དགྱེས་པས་བསང་དང་གསེར་སྐྱེམས་ཕུད། །བཞེས་ལ་ཕོག་ཐུག་ནོངས་ཀུན་བཟོད་པར་གསོལ། །འགལ་རྐྱེན་ཀུན་སོལ་
མཐུན་རྐྱེན་གཡེལ་མེད་མཛོད། །༧ ཅེས་པའང་ཚོགས་གཉིས་ངོར། གྱི་ན་བ་རོལ་མིང་བས་སོ། །དགེའོ། ། ༈ ཨོཾ་ཨཱཿཧཱུཾ། ཀྱེ། ལྷ་བཙན་འགྱིང་རི་དཔལ་འབར་འཁོར་བཅས་ལ། །ཟག་མེད་བདུད་རྩིའི་བསང་སྐྱེམས་རྒྱ་མཚོ་
འབུལ། །བཞེས་ལ་རྣལ་འབྱོར་ཆོས་སྲིད་འདོད་པའི་དོན། །གེགས་མེད་ཡིད་བཞིན་འགྲུབ་པའི་སྡོང་གྲོགས་མཛོད། །༧ ཅེས་པའང་བསང་གྲངས་གསོག་བྱེད་དུ། ༧ རོལ་མིང་བས་སོ། །དགེའོ། ། ༈ ཀྱེ། མཐུ་ལྡན་རྡོ་རྗེའི་ཐ་
ཚིག་ལ་གནས་པའི། །ལྷ་མཆོག་འགྱིང་རི་དཔལ་འབར་འཁོར་ཚོགས་བཅས། །འདིར་བྱོན་རྒྱ་ཆེན་བསང་མཆོད་འདི་བཞེས་ལ། །ཅི་བསམ་དོན་ཀུན་འབད་མེད་ལྷུན་འགྲུབ་མཛོད། །༧ ཅེས་པའང་རག་ཙ་སྲིབ་པ་ཚོ་བའི་རྟ
ཚོང་བྱེད་སྐབས་མོས་ངོར། གྱི་ན་བ་རོལ་མིང་བས་སོ། །དགེའོ། ། ༈ ཀྱེ། ཡུལ་སྐྱོང་དྲེགས་པའི་སྡེ་དཔོན་མཐུ་རྩལ་ཅན། །ལྷ་གཉན་འགྱིང་རི་དཔལ་འབར་འཁོར་ཚོགས་བཅས། །འདིར་བྱོན་དྲི་ཞིམ་བསང་མཆོད་རྒྱ་མཚོ་
482
རྒྱ་



T!
ཉེར་བརྒྱད་
༄༅། ། བཞེས། །མི་ཕྱུགས་ནད་རིམས་བཙའ་སད་སེར་གསུམ་བཟློག །ཚེ་དཔལ་རིགས་རྒྱུད་མ་
མངའ་ཐང་འབྱོར་བ་སྤེལ། །ཆོས་སྲིད་འདོད་དོན་མཐའ་དག་ཡིད་བཞིན་དུ། །གེགས་མེད་ལྷུན་གྱིས་འགྲུབ་པའི་སྡོང་
གྲོགས་མཛོད། །བཀྲ་ཤིས་དགེ་མཚན་འཕེལ་བའི་དགའ་སྟོན་སྩོལ། །༧ ཅེས་པ་འདི་ཡང་རོལ་མིང་བས་གང་ཤར་བྲིས་པའོ། །དགེའོ། ། ༈ ཀྱེ། གནས་བདག་ཆེན་པོ་འགྱིང་རི་དྲག་རྩལ་ཅན། །འཁོར་བཅས་འདི་བྱོན་བདུད་
རྩིའི་བསང་མཆོད་བཞེས། །རྣལ་འབྱོར་ཆོས་སྲིད་འདོད་པའི་དོན་རྣམས་ལ། །འགལ་རྐྱེན་ཀུན་སོལ་མཐུན་རྐྱེན་ཡིད་བཞིན་སྒྲུབས། །༧ ཞེས་པ་ཁན་དར་ངོར། ཐ་ཤལ་བ་རོལ་མིང་བས་སོ། །དགེའོ། ། ༈ ཨོཾ་ཨཱཧཱུཾ། ཀྱེ། ཡུལ་
སྐྱོང་ཆེན་པོ་འགྱིང་རི་དཔལ་འབར་ལ། །རྒྱ་ཆེན་བསང་མཆོད་རྒྱ་མཚོ་འདི་འབུལ་ལོ། །དགྱེས་བཞེས་འགལ་རྐྱེན་སོལ་ལ་མཐུན་པའི་རྐྱེན། །ཆོས་སྲིད་བསམ་དགུ་མཐའ་དག་མྱུར་འགྲུབ་མཛོད། །༧ ཅེས་པ་ཚེ་བདག་
མགོན་པོའི་ངོར། གྱི་ན་བ་རོལ་མིང་བས་སོ། །དགེའོ། ། ༈ ཀྱེ། དྲག་རྩལ་སྟོབས་ལྡན་འགྱིང་རི་དཔལ་འབར་བ། །འཁོར་བཅས་འདིར་བྱོན་བསང་མཆོད་རྒྱ་མཚོ་བཞེས། །ཆོས་དང་སྲིད་ཀྱི་བྱ་བ་གང་བརྩམ་ཀུན། །གེགས་
མེད་བསམ་བཞིན་འགྲུབ་པའི་སྡོང་གྲོགས་མཛོད། །༧ ཅེས་པའང་གྲོགས་ཀྱི་ངོར་། གྱི་ན་བ་རོལ་མིང་པས་སོ། །དགེའོ། ། ༈ ཀྱེ། མཐུ་ལྡན་ཡུལ་སྐྱོང་གཉན་པོ་འགྱིང་རི་དཔལ། །འཁོར་བཅས་ཐོགས་མེད་འདིར་བྱོན་བསང་
483



རོལ་བའི་རྡོ་རྗེའི་གསུང་འབུམ།
མཆོད་བཞེས། །བར་ཆད་ནད་གདོན་དགྲ་བགེགས་དབྱིངས་སུ་སོལ། །ཆོས་སྲིད་མཐུན་པའི་སྡོང་གྲོགས་གཡེལ་མེད་མཛོད། །༧ ཅེས་པའང་དགེ་ལེགས་ཀྱིས་ངོར། ཐ་ཤལ་རོལ་མིང་བས་སོ། །དགེའོ། ། ༈ ཀྱེ། དྲེགས་པའི་སྡེ་
དཔོན་འགྱིང་རི་དཔལ་འབར་ཆེ། །འཁོར་བཅས་བསང་མགྲོན་འདིར་བྱོན་དགྱེས་པར་བཞུགས། །མཐུན་རྫས་མཆོད་པའི་སྤྲིན་ཚོགས་དཔག་ཡས་འབུལ། །བཞེས་ལ་བསམ་དོན་མཐའ་དག་མྱུར་འགྲུབ་མཛོད། །༧
ཅེས་པའང་གྲངས་བསོག་ཆེད་དུ་བསྐུལ་ངོར་། རོལ་མིང་བས་སོ། །དགེའོ། ། ༈ ཀྱེ། སྣང་སྲིད་དྲེགས་པའི་སྡེ་དཔོན་མཐུ་བོ་ཆེ། །ལྷ་ཆེན་འགྱིང་རི་དཔལ་འབར་འཁོར་ཚོགས་བཅས། །འདིར་བྱོན་བསང་སྐྱེམས་མཆོད་སྤྲིན་རྒྱ་
མཚོ་བཞེས། །གང་བཅོལ་འཕྲིན་ལས་རབ་འབྱམས་ཐོགས་མེད་སྒྲུབས། །༧ ཞེས་པའང་བུ་ཁན་ངོར། རོལ་མིང་བས་སོ། །དགེའོ། ། ༈ ཀྱེ། ཡུལ་སྐྱོང་འགྱིང་རི་དཔལ་འབར་མཐུ་རྩལ་ཅན། །འཁོར་བཅས་འདིར་བྱོན་བསང་
མཆོད་རྒྱ་ཆེན་འདི། །འབུལ་ལོ་བཞེས་ལ་ཆོས་སྲིད་འདོད་དོན་ཀུན། །གེགས་མེད་ལྷུན་གྱིས་གྲུབ་པས་སྡོང་གྲོགས་མཛོད། །༧ ཅེས་པའང་དགེ་ལོག་ངོར། རོལ་མིང་བས་བྲིས་པའོ། །དགེའོ། ། ༈ ཀྱེ། མཐུ་རྩལ་རྨད་བྱུང་འགྱིང་
རི་དཔལ་འབར་བ། །སྡེ་བརྒྱད་དྲེགས་པའི་དཔུང་ཚོགས་དང་བཅས་པ། །མ་ཐོགས་འདིར་བྱོན་མཐུན་རྫ་ས་བསང་མཆོད་སྤྲིན། །དགྱེས་པར་བཞེས་ལ་བསམ་དོན་ལྷུན་འགྲུབ་མཛོད། །༧ ཅེས་པའང་བོན་ལོག་ཞིག་གི་ངོར།
484



ཀ༄༅། ། རོལ་མིང་བས་སོ། །དགེའོ། ། ༈ ཀྱེ། ལྷ་ཆེན་འགྱིང་རི་དཔལ་འབར་དྲག་རྩལ་ཅན། །འདིར་བྱོན་བསང་མཆོད་རྒྱ་མཚོ་འདི་བཞེས་ལ། །མ་གཡེལ་མཐུ་རྩལ་དྲག་པོའི་རྩལ་བྱུང་ལ། །སྡང་བྱེད་དགྲ་དང་གནོད་
པའི་བགེགས་དཔུང་ཚོགས། །ཐལ་བའི་རྡུལ་ཕྲན་བཞིན་དུ་རབ་བརླག་ནས། །ཆོས་སྲིད་བསམ་དོན་འགྲུབ་པའི་སྡོང་གྲོགས་མཛོད། །༧ ཅེས་པས་གློས་རྒན་ངོར། རོལ་མིང་བས་སོ། །དགེའོ། ། ༈ ཀྱེ། དྲག་རྩལ་སྟོབས་ལྡན་
འགྱིང་རི་དཔལ་འབར་བ། །འདིར་བྱོན་བསང་མཆོད་རྒྱ་མཚོ་འདི་བཞེས་ལ། །ཚེ་བསོད་དཔལ་འབྱོར་མངའ་ཐང་རིགས་རྒྱུད་སྤེལ། །སྙན་གྲགས་ལས་རླུང་དར་བའི་འཕྲིན་ལས་མཛོད། །༧ ཅེས་པའང་སྔོ་ནག་ངོར། རོལ་
ཝཾ མིང་བས་སོ། །དགེའོ། ། ༈ ཀྱེ། མཐུ་ལྡན་ཡུལ་སྐྱོང་དྲག་རྩལ་ཅན། །ཤར་གྱི་འགྱིང་རི་འཁོར་ཚོགས་བཅས། །དགྱེས་པའི་གར་གྱིས་འདིར་བྱོན་ལ། །རྒྱ་ཆེན་བསང་གི་མཆོད་སྤྲིན་བཞེས། །མི་ནད་ཕྱུགས་གོད་ཞི་བ་དང་། །
ལོ་དགྲ་ཕྱེས་ཀྱི་འགོང་བོ་ཐུལ། །བཙན་ཕྱུག་འཕན་དར་འཛོམས་པ་དང་། །འདོད་དགུའི་དངོས་གྲུབ་ཆར་ལྟར་ཕོབ། ༧ ཅེས་པའང་ཝོང་སྐུལ་ངོར་། རོལ་མིང་བས་སོ། །དགེའོ། ། ༈ ཀྱེ། གཉན་པོ་གཡུ་རྩེའི་བཀའ་སྡོད་མཐུ་
ཟླ་ རྩལ་ཅན། །ཤར་གྱི་འགྱིང་རི་དཔལ་འབར་འཁོར་ཚོགས་བཅས། །རྒྱ་ཆེན་བསང་གི་མཆོད་པ་བཞེས་སླད་བྱོན། །འདོད་དགུའི་དཔལ་འཛིན་མཆོད་པས་མཁའ་བཀང་སྟེ། །འབུལ་ལོ་མཆོད་དོ་བརྔན་ནོ་དགྱེས་པར་
485
པོ་



རོལ་བའི་རྡོ་རྗེའི་གསུང་འབུམ།
རོལ། །བདག་ཅག་གཞི་ལམ་བྱེས་གསུམ་གར་གནས་ཀྱང་། །ཁ་འཛིན་སྡོང་གྲོགས་རྒྱབ་བརྟེན་མི་གཡེལ་བར། །འཕྲལ་ཡུན་ཕན་བདེའི་དགའ་སྟོན་བཞད་པ་ལ། །མཐུ་རྩལ་སྟོབས་ལྡན་ལྷ་མཆོག་ཁྱོད་ལ་རེ། །ཕ་
མས་བུ་ཕྲུག་འཚོ་བཞིན་ལེགས་སྐྱོང་ལ། །བདག་གི་ཆོས་སྲིད་འདོད་པའི་དོན་མཐའ་དག །ཡིད་ལ་བསམ་པ་ཅི་བཞིན་འགྲུབ་པར་མཛོད། ། ཅེས་པའང་བུ་སར་སྔོ་ལྕགས་ངོར་། གྱི་ན་བ་རོལ་མིང་པས་སོ། །དགེའོ། །
༄༅། །ཡུལ་སྐྱོང་ཆེན་པོ་དགྲ་ལྷའི་རྒྱལ་པོ་དཔའ་བོ་གཟི་ལྡན་གྱི་བསང་མཆོད་དངོས་གྲུབ་ཆར་འབེབས་ཞེས་བྱ་བ་བཞུགས་སོ། ། ན་མོ་གུ་རུ་བཛྲ་པཱ་ཎི་ཡེ། འདིར་ཡུལ་སྐྱོང་ཆེན་པོ་དགྲ་ལྷའི་རྒྱལ་པོ་དཔའ་བོ་གཟི་ལྡན་ལ་
བསང་མཆོད་བྱ་བར་འདོད་པས། བསང་རྫས་དང་གསེར་སྐྱེམས་གཙང་ཞིང་གྱ་ནོམ་པ་འདུ་བགྱིས་ལ། རང་ཉིད་ཡི་དམ་ལྷའི་ང་རྒྱལ་དང་ལྡན་པས་རྫས་རྣམས་སྔགས་དྲུག་ཕྱག་དྲུག་གིས་རྒྱ་ཆེར་སྤེལ་ཞིང་བྱིན་གྱིས་
ཎྞཾ རླབས་ལ་འདི་སྐད། ཧྲི ཆོས་ཀུན་སྤྲོས་བྲལ་ངང་ལས་སྐད་ཅིག་གིས། །རང་ཉིད་དཔལ་ཆེན་གསང་བའི་བདག་པོ་གསལ། །སྐུ་ལས་སྤྲུལ་བའི་ཁྲོ་ཆུང་དཔག་མེད་ཀྱིས། །ནམ་མཁའི་ཁྱོན་ཀུན་ཡོངས་སུ་གང་བར་
གྱུར། །ཧཱུྃ། བདེ་ཆེན་ཆོས་སྐུའི་མཁའ་ཀློང་ཡངས་པོ་ནས། །བླ་མ་མཆོག་གསུམ་བསྟན་སྲུང་ནོར་ལྷའི་ཚོགས། །མ་ལུས་བསང་ཞིང་མཆོད་པའི་གནས་མཆོག་འདིར། །བརྩེ་ཆེན་ཐུགས་རྗེའི་དབང་གིས་གཤེགས་སུ་
486



]
སུམ་ཅུ་
༄༅། །གསོལ། །ཀྱེ། ཕུན་ཚོགས་དགེ་མཚན་བཅུ་ལྡན་ཡུལ་གཞིའི་དབུས། །བཀྲ་ཤིས་ལྷ་སྒང་རིང་མོ་ཞེས་བྱ་བའི། །གཡུ་འབྲུག་མཁའ་ལ་འཕྱོ་འདྲའི་ས་འཛིན་ལ། །གནས་བཅས་ནང་དུ་རིན་ཆེན་སྣ་བདུན་ལས།
ལེགས་གྲུབ་ལྷ་ཡི་གཞལ་མེད་ཁང་ཆེན་པོ། །བཀོད་ལེགས་རྔམ་བརྗིད་ཡིད་འོང་ཉམས་དགའ་བར། །གསེར་གཡུའི་རྒྱུ་ཕིབས་ནོར་བུའི་ཏོག་གིས་མཛེས། །ཁོར་ཡུག་ལྕགས་རི་རིམ་པ་གསུམ་ལྡན་དང་། །དཔལ་
འབྱོར་ལོངས་སྤྱོད་མཛོད་ཀྱིས་གཏམས་པའི་དབུས། །རླུང་ལྟར་མྱུར་མགྱོགས་ཅང་ཤེས་རྟ་སྔོན་ལ། །གསེར་དངུལ་གཡུ་ཡི་སྒ་སྲབ་ཆས་ལྡན་སྟེང་། །དགྲ་བླའི་རྒྱལ་པོ་དཔའ་བོ་གཟི་ལྡན་ཆེ། །དཀར་གསལ་ཞི་འཛུམ་
སྒེག་པའི་ཉམས་རྒྱས་སྐུར། །རབ་མཛེས་མདངས་བཀྲ་དར་དཀར་གོས་བཟང་དང་། །ཟ་འོག་སྔོ་ཁྲའི་བེར་ཆེན་ལྷབ་ལྷུབ་གསོལ། །སག་ལྷམ་གྱོན་ཞིང་དར་གྱི་ལྭ་ཐོད་བརྗིད། །ཕྱག་གཡས་དགྲ་འཇོམས་རྣོ་ངར་རུ་
མཚོན་ཕྱར། །གཡོན་པས་འདོད་དགུ་སྩོལ་ཕྱིར་ནོར་གཞོང་བསྣམས། །ཡབ་ཡུམ་བཙུན་མོ་སྲས་བློན་ཕོ་ཉའི་ཚོགས། །གཙང་རིགས་ལྷ་ཀླུ་བཙན་དང་སྡེ་བརྒྱད་འཁོར། །བྱེ་བ་འབུམ་སྡེའི་ཚོགས་བཅས་བསང་མགྲོན་
|ལ། །དགྱེས་འཛུམ་དགའ་བའི་གར་གྱིས་ད་ཚུར་བྱོན། ། ཨོཾ། མདུན་དུ་ཏིང་འཛིན་སྔགས་རྒྱས་རབ་སྤེལ་བའི། །ཡེ་ཤེས་མེ་དཔུང་འབར་བའི་ཀློང་དཀྱིལ་དུ། །དྲི་ཞིམ་སྨན་ཤིང་སྣ་ཚོགས་འབྲུ་སྣའི་རིགས། །ཤེལ་
487



རོལ་བའི་རྡོ་རྗེའི་གསུང་འབུམ།
ཚིགས་དཀར་ནག་དཀར་གསུམ་མངར་གསུམ་དང་། །དར་ཟབ་རིན་ཆེན་ཕྱེ་མར་རོ་བརྒྱའི་ཟས། །གསེར་སྐྱེམས་བཏུང་བ་མཆོད་གཏོར་རྒྱན་ལྡན་སོགས། །རྣམ་མང་བསང་རྫས་སྟོང་ཕྲག་བསྲེས་པ་ཡི། །སྣ་ཚོགས་དྲི་
བསུང་ངད་ལྡན་དུད་པའི་སྤྲིན། །གནམ་ས་བར་སྣང་ཡོངས་སུ་ལེགས་བཀང་ནས། །བླ་མ་མཆོག་གསུམ་ཆོས་སྲུང་ནོར་ལྷར་བཅས། །བསང་ངོ་མཆོད་དོ་ཐུགས་དམ་བསྐང་གྱུར་ཅིག །སྐུ་གསུང་ཐུགས་ཀྱི་ཉམས་ཆག་
ཉེས་ཚོགས་བཤགས། །རྣམ་དཀར་ཆོས་དང་སྲིད་ཀྱི་བྱ་བ་རྣམས། །གང་བཅོལ་འདོད་པའི་དོན་ཀུན་མྱུར་འགྲུབ་མཛོད། །ཁྱད་པར་ཡུལ་སྐྱོང་ཆེན་པོ་དགྲ་བླའི་གཙོ། །དཔའ་བོ་གཟི་ལྡན་ཡུམ་སྲས་བློན་འབངས་
བཅས། །མ་ལུས་བསང་ངོ་མཆོད་དོ་དགྱེས་པར་རོལ། །ཕོག་ཐུགས་ནོངས་པ་གང་མཆིས་བཟོད་པར་གསོལ། །གཞན་ཡང་གནས་འདིའི་གཡས་གཡོན་མདུན་རྒྱབ་དང་། །ས་འོག་ས་སྟེང་མཁའ་ལ་རྒྱུ་བ་ཡི། །མི་མིན་
འབྱུང་བོའི་རིགས་གྱུར་མ་ལུས་པ། །བསང་ངོ་མཆོད་དོ་ངོམས་ཤིང་ཚིམ་པར་མཛོད། །དེང་ནས་བཟུང་སྟེ་གནས་སྐབས་ཐམས་ཅད་དུ། །མི་ཟད་ནམ་མཁའི་མཛོད་ལ་དབང་བསྒྱུར་ནས། །མཉེས་ཚིམ་དགའ་མགུ་ཡི་
རང་གདུག་སེམས་ཞི། །བྱམས་བརྩེའི་བདག་སོགས་བུ་བཞིན་ལེགས་སྐྱོང་ལ། །རྒྱལ་བའི་བསྟན་དང་བསྟན་འཛིན་སྐུ་ཚེ་རིང་། །དགེ་འདུན་སྡེ་འཕེལ་བཤད་སྒྲུབ་བྱ་བ་རྒྱས། །ཡངས་བའི་རྒྱལ་ཁམས་ནད་མུག་
488



སོ་གཅིག་
ཀ༄༅། །འཁྲུགས་རྩོད་ཞི། །བཀྲ་ཤིས་དགེ་ལེགས་སྣང་བའི་ཁྱབ་པར་མཛོད། །ཡུལ་ཕྱོགས་འདི་རུ་སད་སེར་བཙའ་ཐན་རིགས། །མི་ཕྱུག་ནད་རིམས་དགྲ་རྐུན་གཅན་གཟན་འཚེ། །ཁ་སྨྲས་འཐབ་རྩོད་མི་མཐུན་ཉེས་
པའི་ཚོགས། །མ་ལུས་ཞི་ཞིང་བཟློག་པའི་འཕྲིན་ལས་མཛོད། །ཚེ་རིང་ནད་མེད་དཔལ་འབྱོར་ལོངས་སྤྱོད་སྤེལ། །ཆར་ཆུ་དུས་བབས་ལོ་ལེགས་ཕྱུགས་འཕེལ་ཞིང་། །སྲོག་ལུས་དབང་ཐང་སྙན་གྲགས་རླུང་རྟ་རྒྱས།
བཙན་ཕྱུག་འཕན་དར་རྒྱས་པའི་འཕྲིན་ལས་མཛོད། །རིགས་བཟང་གཟུགས་མཛེས་ཤེས་རབ་ཕུན་སུམ་ཚོགས། །ལས་འབྲས་བསླུ་མེད་དད་སྟོབས་སྙིང་རྗེ་ལྡན། །ཚེ་དཔལ་བསོད་ནམས་ཆོས་ལ་དབང་འབྱོར་བའི།
ཡ་རབ་རིགས་རྒྱུད་པད་ཚལ་བཞད་པར་མཛོད། །བདག་ཅག་དཔོན་སློབ་མི་ནོར་འཁོར་བཅས་རྣམས། །གཞི་བྱེས་ལམ་གསུམ་གར་འགྲོ་གར་འདུག་ཀྱང་། །སྲུང་སྐྱོབ་འཕྲིན་ལས་མ་གཡེལ་རྟག་སྒྲུབས་ལ། །སྡེ
བཞིའི་དཔལ་འབྱོར་ལྷན་གྱིས་འགྲུབ་པར་མཛོད། །མདོར་ན་མི་འདོད་ཉེས་པའི་མཚན་མ་ཀུན། །མིང་གི་ལྷག་མ་མེད་པར་ཉེར་ཞི་ཞིང་། །མཐུན་རྐྱེན་ཆོས་སྲིད་བསམ་དོན་མ་ལུས་པ། །གེགས་མེད་མྱུར་ཏུ་འགྲུབ་པའི་
A སྡོང་གྲོགས་མཛོད། །༧ ཅེས་ཡུལ་སྐྱོང་ཆེན་པོ་དགྲ་བླའི་རྒྱལ་པོ་དཔའ་བོ་གཟི་ལྡན་གྱི་བསང་མཆོད་དངོས་གྲུབ་ཆར་འབེབས་ཞེས་བྱ་བ་འདི་ནི། དད་དམ་དགེ་བ་ཐོད་དགེ་སློང་ངག་དབང་དཔལ་འབྱོར་ནས་བསྐུལ་ངོར། གྱི་ན་བ་ཝ་གཱིནྡྲའམ་མིང་གཞན་
489



རོལ་བའི་རྡོ་རྗེའི་གསུང་འབུམ།
རོལ་བའི་རྡོ་རྗེར་འབོད་པས་གང་ཤར་འཕྲལ་དུ་སུག་ལས་བགྱིས་པའོ། །དགེ་ཞིང་བཀྲ་ཤིས་པར་གྱུར་ཅིག །
༄༅། །དགྲ་བླའི་རྒྱལ་པོ་དཔའ་བོ་གཟི་ལྡན་གྱི་བསང་བསྡུས་སྐོར་བཞུགས། ཀྱེ། འཛམ་གླིང་དབུས་འགྱུར་འཕགས་ཡུལ་བྱང་གི་ཕྱོགས། །གངས་ཅན་བོད་ཀྱི་མདོ་སྨད་རྔ་ལྗོངས་ཀྱི། །དགེ་མཚན་ཕུན་ཚོགས་ས་ཡི་ཐིག་
ལེ་ལ། །བརྟེན་ཅིང་གནས་བཅས་མི་མིན་དྲེགས་པའི་རྗེ། །དགྲ་བླའི་རྒྱལ་པོ་དཔའ་བོ་གཟི་ལྡན་ཆེ། །ཡབ་ཡུམ་བཙུན་མོ་སྲས་བློན་བཀའ་སྡོད་དང་། །ལྷ་ཀླུ་བཙན་དམག་སྡེ་བརྒྱད་འབུམ་སྡེའི་འཁོར། །མ་ལུས་བསང་
མགྲོན་གནས་འདིར་དགྱེས་བཞིན་བྱོན། །ཏིང་འཛིན་སྔགས་རྒྱས་བྱིན་རླབས་རབ་སྤེལ་བའི། །འདོད་དགུ་ཀུན་འབྱུང་ཟག་མེད་བདུད་རྩིའི་མཆོག །བསང་གཏོར་གསེར་སྐྱེམས་རི་དང་རྒྱ་མཚོ་ལྟར། །མི་ཟད་ནམ་
མཁའ་མཛོད་ཀྱི་མཆོད་པའི་སྤྲིན། །གཞན་ཡང་དཔའ་མཁར་ལབ་ཙེ་མདའ་མདུང་དར། །དྲི་ཤིང་རལ་གྲི་ནམ་འཕང་ལྗང་བུ་མཛེས། །གཏེར་བུམ་དུང་སྒྲོ་དཀར་པོ་བཅུ་གསུམ་དང་། །རྟ་དང་སྟག་སེང་ཁྱུང་འབྲུག་ལ་
སོགས་པས། །དགྲ་ལྷའི་རྒྱལ་པོ་དཔའ་བོ་གཟི་ལྡན་མཆོད། །ཡབ་ཡུམ་བཙུན་མོ་སྲས་བློན་ཕོ་ཉ་མཆོད། །ལྷ་ཀླུ་བཙན་དམག་སྡེ་བརྒྱད་འཁོར་ཚོགས་མཆོད། །མཉེས་ཤིང་ངོམས་ལ་དགའ་མགུ་ཡི་རང་མཛོད། །ཁྱད་
490



སོ་གཉིས་
༄༅། ། རྣམས་བསང་ཞིང་མཆོད་ནས་བཅོལ་བའི་ལས། །འཇིག་རྟེན་ཁམས་ཀུན་བདེ་ཞིང་ཆོས་སྤྱོད་འཕེལ། །རྒྱལ་བསྟན་དར་ཞིང་བསྟན་འཛིན་ཞབས་པད་བརྟན། །གེགས་མེད་མཛད་འཕྲིན་ཡར་ཟླ་ལྟར་རྒྱས་
མཛོད། །ཁྱད་པར་ཡུལ་ཕྱོགས་འདིར་གནས་འགྲོ་རྣམས་ལ། །མི་ཕྱུགས་ནད་རིམས་ལོ་ཉེས་དགྲ་རྐུན་སོགས། །མི་འདོད་ཉེས་པའི་མཚན་མ་མ་ལུས་པ། །ཐམས་ཅད་ཉེ་བར་ཞི་བའི་འཕྲིན་ལས་མཛོད། །ཚེ་དཔལ་
བསོད་ནམས་གངྒཱའི་རྒྱུན་ལྟར་རིང་། །དཔལ་འབྱོར་ལོངས་སྤྱོད་དབྱར་གྱི་མཚོ་བཞིན་རྒྱས། །རིགས་རྒྱུད་བུ་ཚ་ནམ་མཁའི་སྐར་ལྟར་བཀྲ། །དགོས་འདོད་ཕྱུ་གཡང་སྦྲང་ཆར་བཞིན་དུ་འབེབས། །མངའ་ཐང་སྲིད་
འབྱོར་ནོར་འཛིན་ཁྱོན་ལྟར་ཡངས། །ལུང་རྟོགས་དམ་ཆོས་ཉིན་བྱེད་འོད་ལྟར་གསལ། །སྙན་གྲགས་རླུང་རྟ་སྲིད་པའི་རྩེར་མོར་སོན། །བདེ་སྐྱིད་དགའ་སྟོན་རྫོགས་ལྡན་དུས་ལྟར་ངོམ། །མདོར་ན་དེང་ནས་གནས་
སྐབས་ཐམས་ཅད་དུ། །མི་མཐུན་རྒུད་པའི་མིང་ཙམ་མི་འབྱུང་ཞིང་། །མཐུན་རྐྱེན་ལེགས་ཚོགས་དབྱར་གྱི་དཔལ་མོ་བཞིན། །གོང་ནས་གོང་དུ་འཕེལ་བའི་སྡོང་གྲོགས་མཛོད། །༧ ཅེས་དགྲ་བླའི་རྒྱལ་པོ་དཔའ་བོ་གཟི་ལྡན་
ཀྵ་ ལ་བསང་མཆོད་འབུལ་ཚུལ་འདི་ཡང་། གྱི་ན་པ་རོལ་བའི་རྡོ་རྗེས་བྲིས་པའོ། །དགེའོ། །སརྦ་མངྒ་ལཾ། ༈ ཀྱེ་བསླུ་མེད་རྩ་བརྒྱུད་བླ་མ་དཀོན་མཆོག་གསུམ། །ཡི་དམ་ཞི་ཁྲོ་དཔའ་བོ་མཁའ་འགྲོ་དང་། །ཆོས་སྐྱོང་ནོར་ལྷ་གཏེར་བདག་
491



རོལ་བའི་རྡོ་རྗེའི་གསུང་འབུམ།
བཅས་རྣམས་ཀྱིས། །གསང་གསུམ་བདེན་པའི་བྱིན་ཆེན་དབབ་ཏུ་གསོལ། །དཔལ་གྱི་བཀའ་ཉན་ཡུལ་ལྷ་གནས་གཞིའི་བདག ། དགྲ་ལྷའི་རྒྱལ་པོ་དཔའ་བོ་གཟི་ལྡན་རྩལ། །སྐུ་མདོག་དཀར་དམར་མདངས་ལྡན་ཞི་
འཛུམ་སྒེག །དར་དཀར་ལྭ་བ་སྔོ་ཁྲའི་བེར་ཆེན་གསོལ། །ཞབས་ལ་སག་ལྷམ་དབུ་ལ་དར་ཐོད་བརྗིད། །ཕྱག་གཉིས་མདུང་དར་ནོར་གཞོང་ཆུ་སྔོན་ཅིབས། །ཀླུ་བཙན་སྡེ་བརྒྱད་འཁོར་ཚོགས་རྒྱ་མཚོར་བཅས། །དུང་
བའི་ཚུལ་གྱིས་སྤྱན་འདྲེན་གནས་འདིར་བྱོན། །སྣ་ཚོགས་ཤིང་རྩི་སྨན་སྣ་འབྲུ་སྣ་དར། །ཕྱེ་མར་གསེར་སྐྱེམས་མཆོད་གཏོར་སྤྱན་གཟིགས་ཚོགས། །སྔགས་རྒྱ་ཏིང་འཛིན་མཐུ་ཡིས་རབ་སྤེལ་ཏེ། །ཡུལ་སྐྱོང་ཆེན་པོ་
འཁོར་དང་བཅས་པ་མཆོད། །བདག་ཅག་དཔོན་སློབ་ཡོན་མཆོད་མི་ནོར་ཀུན། །འགལ་རྐྱེན་ཉེས་པའི་མཚན་མ་ཀུན་ཞི་ཞིང་
། །མཐུན་རྐྱེན་ཚེ་བསོད་དཔལ་འབྱོར་ལོ་ཕྱུག་སོགས། །དབྱར་གྱི་མཚོ་བཞིན་གོང་ནས་
གོང་འཕེལ་མཛོད། །རྒྱལ་བའི་བསྟན་དར་བསྟན་འཛིན་ཞབས་པད་བརྟན། །ཡངས་པའི་ཁམས་ཀུན་ནད་མུག་འཁྲུགས་རྩོད་ཞི། །ཆོས་སྲིད་བཀྲ་ཤིས་དགེ་ལེགས་རབ་རྒྱས་ནས། །ཕུན་ཚོགས་དཔལ་གྱིས་དུས་ཀུན་
ཁྱབ་གྱུར་ཅིག །༧ ཅེས་པ་འདི་ཡང་སྐྱེས་ལྷ་ལ་བསང་མཆོད་བྱ་སྐབས། གྱི་ན་པ་ཝ་གཱིནྡྲའམ་རོལ་རྡོར་བས་གང་ཤར་ཤར་མར་སུག་ལས་བགྱིས་པ་དགེ ། སརྦ་མངྒ་ལམ། ༈ ཀྱེ། ཕུན་ཚོགས་བཀྲ་ཤིས་གནས་ཀྱི་ས་འཛིན་ལ། །བརྟེན་བཅས་
492



སོ་གསུམ་
༄༅། ། ཡུལ་ལྷ་དཔའ་བོ་གཟི་ལྡན་ཆེ། །འཁོར་བཅས་བསང་དང་གསེར་སྐྱེམས་མཆོད་གཏོར་བཞེས། །བྱམས་པའི་སེམས་ཀྱིས་འབྲལ་མེད་སྡོང་གྲོགས་མཛོད། །རབ་དཀར་དར་བེར་གསོལ་ཞིང་རྟ་སྔོན་ཞོན།
མདུང་དར་ནོར་གཞོང་འཛིན་པའི་དགྲ་ལྷ་ཆེ། །ཀླུ་བཙན་འཁོར་བཅས་དམ་ལས་མ་འདའ་བར། །སྲུང་སྐྱོབས་འཕྲིན་ལས་གཡེལ་བ་མེད་པར་མཛོད། །བར་ཆད་ཀུན་བཟློག་ཟས་ནོར་འབྱོར་བ་རྒྱས། །གནོད་བྱེད
ཚར་གཅོད་དབང་ཐང་རླུང་རྟ་དར། །རྣམ་དཀར་བྱ་བ་ཡིད་ལ་བསམ་པ་བཞིན། །ཐོགས་མེད་མྱུར་ཏུ་འགྲུབ་པའི་སྡོང་གྲོགས་མཛོད། །༧ ཅེས་པ་འདི་འགའ་ཞིག་གི་ངོར། ཀིརྟིའི་མིང་གིས་བྲིས་པའོ། །མངྒ་ལཾ། ༈ ཀྱེ། རྔ་ཡུལ་
སྐྱོང་མཛད་ཡུལ་ལྷ་ཟོ་དོར་གཉན། །དཔའ་བོ་གཟི་ལྡན་སྡེ་བརྒྱད་དཔུང་ཚོགས་བཅས། །འདིར་བྱོན་མཐུན་རྫ་ས་བསང་མཆོད་རྒྱ་མཚོ་བཞེས། །རྣལ་འབྱོར་བདག་ཅག་ཡོན་མཆོད་མི་ནོར་
ཀུན། །སྲུང་སྐྱོབ་མ་གཡེལ་
བཙའ་སད་སེར་གསུམ་བཟློག །ཆོས་སྲིད་འདོད་རྒུའི་བསམ་དོན་མྱུར་འགྲུབ་མཛོད། །༧ ཅེས་དཔའ་བོ་གཟི་ལྡན་གྱི་བསང་བསྡུས་འདི་ཡང་གཞན་ངོར། གྱི་ན་བ་རོལ་མིང་བས་སོ། །དགེའོ། །
༄༅། །བསང་མཆོད་སྣ་ཚོགས་བྱིས་བློ་མགུ་བྱེད་ཅེས་བྱ་བ་བཞུགས་སོ། ། ཀྱེ། བསླུ་མེད་རྩ་བརྒྱུད་བླ་མ་དཀོན་མཆོག་གསུམ། །ཡི་དམ་ཞི་ཁྲོ་དཔའ་བོ་མཁའ་འགྲོ་དང་། །ཆོས་སྐྱོང་ནོར་ལྷ་གཏེར་བདག་བཅས་རྣམས་
493
པོད།



རོལ་བའི་རྡོ་རྗེའི་གསུང་འབུམ།
ཀྱིས། །གསང་གསུམ་བདེན་པའི་བྱིན་ཆེན་དབབ་ཏུ་གསོལ། །དཔལ་གྱི་བཀའ་ཉན་ཡུལ་ལྷ་གནས་གཞིའི་བདག ། དགྲ་ལྷའི་རྒྱལ་པོ་དཔའ་བོ་གཟི་ལྡན་རྩལ། །སྐུ་མདོག་དཀར་དམར་མདངས་ལྡན་ཞི་འཛུམ་སྒེག་
དར་དཀར་ལྭ་བ་སྔོ་ཁྲའི་བེར་ཆེན་གསོལ། །ཞབས་ལ་སག་ལྷམ་དབུ་ལ་དར་ཐོད་བརྗིད། །ཕྱག་གཉིས་མདུང་དར་ནོར་གཞོང་རྟ་སྔོན་ཅིབས། །ཀླུ་བཙན་སྡེ་བརྒྱད་འཁོར་ཚོགས་རྒྱ་མཚོ་བཅས། །དུང་བའི་ཚུལ་གྱིས་
སྤྱན་འདྲེན་གནས་འདིར་བྱོན། །སྣ་ཚོགས་ཤིང་རྩི་སྨན་སྣ་འབྲུ་སྣ་དར། །ཕྱེ་མར་གསེར་སྐྱེམས་མཆོད་གཏོར་སྤྱན་གཟིགས་ཚོགས། །སྔགས་རྒྱ་ཏིང་འཛིན་མཐུ་ཡིས་རབ་སྤེལ་ཏེ། །ཡུལ་སྐྱོང་ཆེན་པོ་འཁོར་དང་བཅས་
ལ་མཆོད། །བདག་ཅག་དཔོན་སློབ་ཡོན་མཆོད་མི་ནོར་ཀུན། །འགལ་རྐྱེན་ཉེས་པའི་མཚན་མ་ཀུན་ཞི་ཞིང་། །མཐུན་རྐྱེན་ཚེ་བསོད་དཔལ་འབྱོར་ལོ་ཕྱུགས་སོགས། །དབྱར་གྱི་མཚོ་བཞིན་གོང་ནས་གོང་འཕེལ་མཛོད། །
ཎྞཾ རྒྱལ་བའི་བསྟན་དར་བསྟན་འཛིན་ཞབས་པད་བརྟན། །ཡངས་པའི་ཁམས་ཀུན་ནད་མུག་འཁྲུགས་རྩོད་ཞི། །ཆོས་སྲིད་བཀྲ་ཤིས་དགེ་ལེགས་རབ་རྒྱས་ནས། །ཕུན་ཚོགས་དཔལ་གྱིས་དུས་ཀུན་ཁྱབ་གྱུར་ཅིག །༧ ཅེས་
པ་འདི་ཡང་སྐྱེས་ལྷ་ལ་བསང་མཆོད་བྱ་སྐབས། གྱི་ན་བ་ཝ་གཱིནྡའམ་རོལ་རྡོར་བས་གང་ཤར་མར་སུག་ལས་བགྱིས་པ་དགེ །སརྦ་མངྒ་ལཾ།
494



སོ་བཞི་
༄༅། ། དཀོན་མཆོག་སྤྱི་བསང་བསྡུས་པ་བཞུགས། ན་མོ་གུ་རུ་རཏྣ་ཏྲ་ཡ་ཡཱ། དཀོན་མཆོག་སྤྱི་བསང་བསྡུས་པ་ནི། ཀྱེ། ཆོས་དབྱིངས་མཁའ་ཁྱབ་རབ་འབྱམས་ཞིང་ཁམས་ནས། །དྲིན་ཆེན་རྩ་བརྒྱུད་བླ་མ་དཀོན་
མཆོག་གསུམ། །ཡི་དམ་ཞི་ཁྲོ་དཔའ་བོ་མཁའ་འགྲོའི་ཚོགས། །ཆོས་སྐྱོང་སྲུང་མ་ནོར་ལྷ་གཏེར་བདག་སོགས། །འཁོར་བཅས་འདིར་བྱོན་མཉེས་པའི་གདན་ལ་བཞུགས། །ཀུན་བཟང་འདོད་དགུའི་བསང་མཆོད་རྒྱུ་
མཚོ་བཞེས། །རྣལ་འབྱོར་ཡོན་མཆོད་ཉེས་ལྟུང་ཀུན་བྱུང་ནས། །ཚོགས་གཉིས་མྱུར་རྫོགས་བསམ་དོན་ལྷུན་གྲུབ་མཛོད། །༧ ཅེས་པ་འདི་འང་སྤྲོས་ཆུང་ལ་མོས་པ་འགའི་ངོར། གྱི་ན་བ་ཝ་གཱིནྡྲའམ་རོལ་རྡོར་བས་བཀྲ་ཤིས་ལྷ་རྩེའི་ལྷ་
ཞོལ་ནས་སུག་ལས་བགྱིས་པ་དགེ།
༄༅། །འཛམ་གླིང་སྤྱི་བསང་བསྡུས་པ་བཞུགས། ན་མོ་གུ་རུ་པདྨ་ཀ་རཱ་ཡ། འཛམ་གླིང་སྤྱི་བསང་བསྡུས་པ་ནི། ཀྱེ་སྟོང་གསུམ་གླིང་བཞི་འཛམ་གླིང་བོད་ཡུལ་ལྗོངས། །མངའ་རིའི་དབུས་གཙང་མདོ་ཁམས་ཡུལ་ཕྱོགས་
|འདིར། །བརྟེན་ཅིང་གནས་བཅས་ཡུལ་ལྷ་གནས་གཞིའི་བདག །སྣང་སྲིད་སྡེ་བརྒྱད་དཀར་ཕྱོགས་སྐྱོང་རྣམས་ཀུན། །མ་ཐོགས་སྐད་ཅིག་ཉིད་ལ་འདིར་གཤེགས་ལ། །ཟག་མེད་འདོད་དགུ་ཀུན་འབྱུང་བསང་མཆོད་
495
11 1



རོལ་བའི་རྡོ་རྗེའི་གསུང་འབུམ།
བཞེས། །ཉེས་པ་ཀུན་བཤགས་རྣལ་འབྱོར་ཡོན་མཆོད་ཀྱི། །ཆོས་སྲིད་བསམ་པའི་དོན་ཀུན་མྱུར་འགྲུབ་མཛོད། །༧ ཅེས་པ་འདི་ཡང་ཉེ་གནས་དག་གི་ངོར་རྨོངས་པ་ཝ་གཱིནྡྲའམ་རོལ་རྡོར་པས་རྨེའུ་ཤོད་ཀྱི་སའི་ཐིག་ལེར་ཡི་གེར་བཀོད་
པའོ། །དགེའོ། །
༄༅། །ཀླུ་བསང་བསྡུས་པ་བཞུགས། ན་མོ་གུ་རུ་ཨཱརྱ་ལོ་ཀི་ཤྭ་རི་ཡ། ཀླུ་བསང་བསྡུས་པ་ནི། ཀྱེ་སྟོང་གསུམ་འདི་དང་འཛམ་གླིང་ཡུལ་ཕྱོགས་འདིར། །གནས་པའི་ཀླུ་ཆེན་བརྒྱད་སོགས་ས་བདག་ཀླུ། །མ་ལུས་འདིར་
གཤེགས་འོད་ཀྱི་ལྕགས་རིས་བསྐོར། །སྣ་ཚོགས་ཤིང་རྩི་དཀར་དམར་ཀླུ་སྨན་སོགས། །རྣམ་མང་བསྲེག་པའི་དྲི་ཞིམ་བསང་མཆོད་འདིས། །བསང་ངོ་མཆོད་དོ་ཕོག་ཐུག་ནོངས་པ་བཤགས། །བདག་ཅག་ཡོན་མཆོད་
ས་བདག་ཀླུ་གཉན་གྱི། །གདོན་ལས་གྲོལ་ཞིང་ཟས་ནོར་དངོས་གྲུབ་སྩོལ། །སརྦ་ནཱ་ག་རཱ་ཛ་གཙྩ ཁྲོ་ག་རུ་ཊ་ཧཱུྃ་ཕཊ། ༧ ཅེས་པ་འདི་ཡང་ལྷ་གྲོགས་འགའི་ངོར། འདུ་གསུམ་པ་ཝ་གཱིནྡྲའམ་རོལ་རྡོར་པས་ཤར་མར་བྲིས་པ་དགེ །སརྦ་
མངྒ་ལཾ།
496



སོ་ལྔ་
ཀ༄༅། ། མཁའ་འགྲོའི་འཁྲུགས་བསྐང་བསྡུས་པ་བཞུགས། ན་མོ་མ་ཧཱ་གུ་རུ་པདྨ་སམྦྷ་ཝ་ཡ། མཁའ་འགྲོའི་འཁྲུགས་བསྐང་བསྡུས་པ་ནི། བྷྱོ༔ ཆོས་རྣམ་རང་བཞིན་གདོད་ནས་རྣམ་དག་ཀྱང་། །མ་རྟོགས་དབང་གིས་
ཆེས་ཟབ་གསང་སྔགས་ཀྱི། །དམ་ཚིག་གཉན་པོ་ཉམས་ཤིང་རལ་གྱུར་པས། །གཉེར་འཛིན་གནས་གསུམ་མཁའ་འགྲོ་མ་ཚོགས་ཀྱིས། །མ་བཟོད་ཁྲོ་འཁྲུགས་ནོངས་པ་ཅི་མཆིས་ཀུན། །ཕྱི་ནང་གསང་རྟེན་མཆོད་སྒྲུབ་
བསྐང་རྫས་ཀྱིས། །བསྐང་ངོ་བཤགས་སོ་འགལ་རྐྱེན་ཀུན་ཞི་ཞིང་། །བྱང་ཆུབ་སྒྲུབ་བའི་མཐུན་རྐྱེན་ཀུན་འགྲུབ་མཛོད། །ཨོཾ་བཛྲ་སཏྭ་ཧཱུྃ། ༧ ཅེས་པ་འདི་ནི་བཤེས་གཉེན་དམ་པའི་ངོར། ཐ་ཤལ་བ་ཤཱ་ས་ནའམ་རོལ་རྡོར་བས་རྫོང་
ཤོད་ནས་སུག་ལས་བགྱིས་པའོ། །སརྦ་མངྒ་ལཾ།
༄༅། །གསེར་སྐྱེམས་བསྡུས་པ་བཞུགས། ན་མོ་གུ་རུ་བཛྲ་དྷ་ར་ཡ། གསེར་སྐྱེམས་བསྡུས་པ་ནི། ཧཱུྃ། བྱིན་རླབས་གཏེར་མཛོད་རིག་འཛིན་བླ་མ་དང་། །དངོས་གྲུབ་མཆོག་སྩོལ་ཡི་དམ་ཞི་ཁྲོའི་ལྷ། །འཕྲིན་ལས་མྱུར་སྒྲུབ
# མཁའ་འགྲོ་ཆོས་སྐྱོང་སོགས། །ཕྱི་ནང་གསང་སྤྲུལ་མཆོག་གི་སྡེ་བརྒྱད་རྣམས། །གཙང་རིས་དཔལ་མགོན་བདུན་ཅུ་རྒྱལ་ཆེན་བཞི། །ལོ་ཟླ་ཞག་ཚེས་སྤར་སྨེ་མགོ་བའི་ལྷ། །ས་བདག་ཡུལ་ལྷ་གཞི་བདག་འཁོར་བཅས་
497



རོལ་བའི་རྡོ་རྗེའི་གསུང་འབུམ།
ཀྱིས། །གསེར་སྐྱེམས་འདི་བཞེས་རྣལ་འབྱོར་སྡོང་གྲོགས་མཛོད། །༧ ཅེས་པ་འདི་ཡང་ལྷ་གྲོགས་འགའ་ཞིག་གི་ངོར། འདུ་གསུམ་པ་ཝ་གཱིནྡྲའམ་རོལ་རྡོར་བས་སུག་ལས་བགྱིས་པ་དགེ་ལེགས་འཕེལ། སརྦ་མངྒ་ལཾ།
༄༅། །རླུང་རྟ་བསྡུས་པ་བཞུགས། ན་མོ་གུ་རུ་བྷྱ༔ རླུང་རྟ་བསྡུས་པ་ནི། ཀྱེ། ཕུན་ཚོགས་དགེ་ལེགས་ཕན་བདེ་འབྱུང་བའི་གནས། །རྩ་བརྒྱུད་བླ་མ་རྒྱལ་བ་སྲས་དང་བཅས། །ཡི་དམ་མཁའ་འགྲོ་བསྟན་སྲུང་ནོར་ལྷའི་
ཚོགས། །དཀར་ཕྱོགས་དགེ་བསྙེན་ཡུལ་ལྷ་གཞི་བདག་སོགས། །འཁོར་བཅས་མཆོད་ཅིང་བསྟོད་པའི་ལེགས་བྱས་མཐུས། །རྣལ་འབྱོར་བདག་གི་སྲོག་ལུས་དབང་ཐང་དཔལ། །ཁ་རྗེ་མངའ་ཐང་རླུང་རྟ་དགུང་ལྟར་
དུ། །ཕྱོགས་དུས་ཀུན་ཏུ་དར་ཞིང་རྒྱས་པར་མཛོད། །༧ ཅེས་པ་འདི་ཡང་མཉྫགྷོ་ཥའི་ངོར། སྤྱང་བཙུན་པདྨ་རིག་འཛིན་ནམ་རོལ་རྡོར་བས་གང་ཤར་འཕྲལ་དུ་སུག་ལས་བགྱིས་པ་བི་ཛ་ཡནྟུ། །དགེའོ། །
# ༄༅། །དགྲ་ལྷའི་དཔུང་བསྟོད་བསྡུས་པ་བཞུགས། ན་མོ་གུ་རུ་བཛྲ་དྷ་ར་ཡཱ། དགྲ་ལྷའི་དཔུང་བསྟོད་བསྡུས་པ་ནི། ཀྱེ། བླ་མ་མཆོག་གསུམ་ཡི་དམ་མཁའ་འགྲོ་དང་། །འཇིག་རྟེན་འདས་དང་མ་འདས་སྲུང་མའི་ཚོགས། །
དཀར་ཕྱོགས་སྐྱོང་མཛད་དགྲ་ལྷའི་དཔུང་ཚོགས་རྣམས། །གསོལ་ལོ་མཆོད་དོ་དབུ་འཕང་དགུང་དུ་བསྟོད། །ཕྱོགས་བཞི་མཚམས་བརྒྱད་གར་འགྲོ་གར་གནས་ཀྱང་
། །རྣལ་འབྱོར་བདག་ལ་ལུས་དང་གྲིབ་མ་བཞིན།
498



1
སོ་དྲུག་
༄༅། ། །དགྲ་ལྷ་གཉེན་པོ་ནམ་ཡང་མི་འབྲལ་ཞིང་། །གང་བརྩམ་ཆོས་སྲིད་འདོད་དོན་ལྷུན་གྲུབ་མཛོད། །༧ ཅེས་པ་འདི་ཡང་ཉེ་གནས་རྣམས་ཀྱི་ངོར། གྱི་ན་པ་ཤཱ་ས་ནའམ་རོལ་རྡོར་བས་འཕྲལ་དུ་ཤར་མར་བྲིས་པ་བི་ཛ་ཡནྟུ། དགེ་
ལེགས་འཕེལ།
༄༅། །རླུང་རྟ་བསྡུས་པ། ན་མོ་གུ་རུ་པདྨ་ཀ་ར་ཡ། རླུང་རྟ་བསྡུས་པ་ནི། ཧཱུྃ། སྐྱབས་གནས་བསླུ་མེད་དཀོན་མཆོག་རྣམ་གསུམ་དང་། །ཡི་དམ་ཞི་ཁྲོ་དཔའ་བོ་མཁའ་འགྲོ་དང་། །ཆོས་སྐྱོང་ནོར་ལྷ་གཞི་བདག་གཉན་པོ་
སོགས། །འཁོར་བཅས་གསེར་སྐྱེམས་བདུད་རྩིས་མཆོད་ཅིང་བསྟོད། །རྟ་དང་སྟག་སེང་ཁྱུང་འབྲུག་ཕུལ་བའི་མཐུས། །རྣལ་འབྱོར་བདག་གི་ཁ་རྗེ་དབང་ཐང་དཔལ། །མཐུ་སྟོབས་དཔའ་རྩལ་སྨྲ་མཁས་བློ་གསལ་
བརྟན། །གྲགས་སྙན་རླུང་རྟ་ཕྱོགས་བཅུར་དར་བར་མཛོད། །ཀུན་འདུས་སརྦ་འདུ་བདུ་ཧོ༔ བཛྲ་ཨ་ཡུ་ཥེ་སྭཱ་ཧཱ། ༧ ཞེས་པ་འདི་ཡང་འགའ་ཞིག་གི་རེ་འདོད་བསྐང་ཕྱིར། འདུ་གསུམ་པ་ཝ་གཱིནྡྲའམ་རོལ་རྡོལ་པས་སོར་རྩེའི་འདུ་བྱེད་
བགྱིས་པའོ། །སརྦ་མངྒ་ལཾ།
499



རོལ་བའི་རྡོ་རྗེའི་གསུང་འབུམ།
༄༅། །བསང་མཆོད་དགེ་ལེགས་དབྱར་སྐྱེས་རྔ་སྒྲ་བཞུགས། རཾ་ཡཾ་ཁཾ། ཨོཾ་ཨཱཧཱུཾ། གིས་བསང་རྫས་བྱིན་གྱིས་རླབས་ལ། ཧྲི༔ མཐུ་སྟོབས་དབང་ཕྱུག་གསང་དག་ཧེ་རུ་ཀ །སྣང་སྲིད་ཟིལ་གནོན་པདྨ་སཾ་བྷ་ཝ། །དབྱེར་མེད་
དགྱེས་མཛད་རིག་འཛིན་བླ་མའི་ལུང་། །བདེན་པའི་མཐུ་ཡིས་བྱིན་རླབས་ཆར་ལྟར་ཕོབས། །ཐུགས་བསྐྱེད་རྨད་བྱུང་བྱང་སེམས་དཔའ་བོ་ཡང་། །འབྲོག་གནས་ཚུལ་བཟུང་དྲེགས་པའི་སྡེ་དཔོན་ཆེ། །གཉན་གྱི་རྒྱལ་
པོ་གཡུ་ཡི་རལ་བ་ཅན། །འཁོར་བཅས་མ་གཡེལ་རྡོ་རྗེའི་དམ་ལ་འདུས། །དངོས་བཤམས་ཡིད་བྱུང་ཕྱི་ནང་མཆོད་པའི་རྫས། །དཀར་མངར་གཏོར་མ་ཁྲག་ཆང་ཇ་ཕུད་སྐྱེམས། །དགོས་འདོད་ཡིད་འབྱུང་བསྐང་བའི་
ཡོ་བྱད་ཀྱིས། །ཐུགས་ཀྱི་དབང་བོ་ཡོངས་སུ་མཉེས་བྱས་ལ། །མཆོད་བྱེད་རྣལ་འབྱོར་འདུས་པའི་སྡེ་བཅས་པའི། །སྒྲུབ་སྡེ་ཆེན་པོ་མཁའ་སྤྱོད་བདེ་ཆེན་གླིང་། །ཁྱོད་ལ་གཏད་གཉེར་གཏད་ཐ་ཚིག་མ་བསྙེལ་བར།
དབང་རྒྱས་དང་དྲག་པོ་མངོན་སྤྱོད་ལས། །གང་རྩམ་མྱུར་འགྲུབ་ཚེ་དཔལ་སྟོབས་འབྱོར་སྤེལ། །སྙན་པའི་དར་ལྕོར་གྲགས་པའི་དུང་ཆེན་སྒྲོགས། །སྡང་དགྲ་གནོད་བྱེད་གདུག་པའི་སྡེ་ཚོགས་ཐུལ། །བཤད་སྒྲུབ་
བསྟན་པའི་དགའ་ཚལ་ཡངས་པའི་དབུས། །བློ་གསལ་རྐང་དྲུག་འདུས་པའི་འཕུར་ལྡིང་གིས། །ཡངས་པའི་ལྷ་ལམ་རྟོགས་པའི་སྒྱུ་འཕྲུལ་ཉིད། །མྱུར་ཏུ་ངོམ་པའི་བཀྲ་ཤིས་དགེ་ལེགས་སྩོལ། །༧ ཅེས་པའང་དགོན་དེའི་ཁྲི་
500



སོ་བདུན་
༄༅། །ཐོག་པ་ངག་དབང་བློ་བཟང་རྒྱ་མཚོ་སོགས་འདུས་སྡེ་ཐུན་མོང་གི་བཞེད་སྐོང་དུ། བཙུན་གཟུགས་འཇམ་དབྱངས་ཀུན་དགས་འཕྲལ་དུ་སྦྱར་བ་དགེ་ལེགས་སུ་གྱུར་ཅིག ། ༈ ན་མོ་གུ་རུ་པདྨ་སཾ་བྷ་ཝ་ཡ། གཞི་བདག་རྣམས་ཀྱི་བསང་
བསྡུས་ནི། ཀྱེ། སྣང་སྲིད་དྲེགས་པའི་སྡེ་དཔོན་འབྲོག་གནས་ཚུལ། །རྨ་རྒྱལ་སྦོམ་ར་གཉན་ཆེན་གཡུ་རྩེ་རྒྱལ། །གནས་བདག་ཀཱི་ལུང་འགྱིང་རི་བ་གམ་ཆེ། །དགྲ་ལྷའི་རྒྱལ་པོ་དཔའ་བོ་གཟི་ལྡན་རྩལ། །ལ་སོགས་
ཕྱོགས་འདིར་གནས་པའི་ཡུལ་གཞིའི་བདག །འཁོར་བཅས་འདིར་བྱོན་བསང་མཆོད་རྒྱ་མཚོ་བཞེས། །ཕོག་ཐུག་ནོངས་པ་གང་མཆིས་བཟོད་བཞེས་ལ། །ཆོས་སྲིད་བསམ་དོན་འབད་མེད་ལྷུན་གྲུབ་མཛོད། །༧ ཅེས་པ་
འདི་ཡང་ཚ་བུ་པད་མ་འཕྲིན་ལས་རྣམ་རྒྱལ་ངོར། གྱི་ན་བ་ཝ་གཱིནྡྲའམ་རོལ་རྡོར་པའི་དབེན་པའི་གནས་ལས་ཤར་མར་བྲིས་པ་དགེ །
༄༅། །མནོལ་བསང་བསྡུས་པ་བཞུགས། ཀྱེ། ཆོས་རྣམས་རང་བཞིན་གདོད་ནས་རྣམ་དག་ཀྱང་། །གློ་བུར་ཀུན་རྟོག་གྲིབ་གྱིས་ཕོག་པ་སོགས། །མ་ལུས་དག་ཆེན་ཆོས་དབྱིངས་མཁའ་ཀློང་དུ། །བསང་ངོ་དག་གཙང་
ཀླུ་ ཉེས་ཀུན་ཞི་གྱུར་ཅིག །ཨ་ཨ་ཤུདྡྷེ་ཨ། ༧ ཞེས་པའི་མནོལ་བསང་བསྡུས་པ་འདི་ཡང་ཚ་བུ་པདྨ་འཕྲིན་ལས་ཀྱི་བཞེད་ངོར། ཝ་གཱིནྡྲའམ་རོལ་རྡོར་བས་སོ། །དགེའོ། །
501



རོལ་བའི་རྡོ་རྗེའི་གསུང་འབུམ།
༄༅། །རྨ་རྒྱལ་སྦོམ་རའི་བསང་བསྡུས་བཞུགས། ཀྱེ། མདོ་སྨད་རྨ་སྟོད་གླིང་གི་དགྲ་བླ་ཆེ། །རྨ་རྒྱལ་སྦོམ་ར་ཡུམ་སྲས་སྡེ་འཁོར་བཅས། །འདིར་བྱོན་བདུད་རྩིའི་བསང་མཆོད་རྒྱ་མཚོ་འདི། །དགྱེས་པར་བཞེས་ལ་མི་
མཐུན་ཉེས་ཚོགས་སོལ། །ཚེ་བསོད་དཔལ་འབྱོར་ལས་རླུང་སྙན་གྲགས་རྒྱས། །ཆོས་སྲིད་བསམ་དོན་ལྷུན་གྱིས་འགྲུབ་པར་མཛོད། །༧ ཅེས་རྨ་རྒྱལ་སྦོམ་རའི་བསང་བསྡུས་འདི་ཡང་གཞན་ངོར། གྱི་ན་བ་རོལ་རྡོར་པས་སོ། །དགེའོ། །
༄༅། གཡུ་རྩེའི་བསང་བསྡུས་བཞུགས། ཀྱེ། ཟག་མེད་བདུད་རྩིའི་བསང་མཆོད་རྒྱ་མཚོ་འདིས། །གཉན་པོ་གཡུ་རྩེ་ཡུམ་སྲས་བློན་འཁོར་བཅས། །བསང་ངོ་མཆོད་དོ་བརྔན་ནོ་དགྱེས་པར་རོལ། །མི་ནད་ཕྱུག་ནད་
བཙའ་སད་སེར་གསུམ་སོགས། །མི་འདོད་མཚན་ལྟས་ངན་པ་ཀུན་ཞི་ཞིང་། །ཆོས་སྲིད་ལེགས་ཚོགས་འཕེལ་བའི་སྡོང་གྲོགས་མཛོད། །༧ ཅེས་གཡུ་རྩེའི་བསང་བསྡུས་འདི་ཡང་། རྨོངས་པ་རོལ་རྡོར་པས་སོ། །དགེའོ།
༄༅། །བ་གམ་གྱི་བསང་བསྡུས་བསྡུས། ཀྱེ། དྲག་རྩལ་དགྲ་བླའི་རྒྱལ་པོ་བ་གམ་གཉན། །ཀླུ་བཙན་ཐེའུ་རང་གཉན་དམག་སྟོང་སྡེའི་ཚོགས། །འཁོར་བཅས་འདིར་བྱོན་འཛད་མེད་བསང་མཆོད་བཞེས། །འགལ་རྐྱེན་
བར་ཆད་མིང་ཙམ་མི་འབྱུང་ཞིང་། །ཚེ་དཔལ་བསོད་ནམས་བཤད་སྒྲུབ་ལུང་རྟོགས་བསྟན། །ཡར་ངོའི་ཟླ་བཞིན་རྒྱས་པའི་འཕྲིན་ལས་མཛོད། །༧ ཅེས་བ་གམ་གྱི་བསང་བསྡུས་འདི་ཡང་། འདུ་གསུམ་པ་རོལ་རྡོར་པས་སོ། །དགེའོ། །
502



སོ་བརྒྱད་
༄༅། །འགྱིང་རིའི་བསང་བསྡུས་བཞུགས། ཀྱེ། གཉན་པོ་གཡུ་རྩེའི་བཀའ་སྡོད་མཐུ་བོ་ཆེ། །འགྱིང་རི་ཞེས་བྱ་གཉན་བཙན་འབུམ་སྡེའི་རྗེ། །འདིར་བྱོན་བསང་སྐྱེམས་མཆོད་གཏོར་འདི་བཞེས་ལ། །རྣལ་འབྱོར་
བདག་གི་འགལ་རྐྱེན་བར་ཆད་སོལ། །ཆོས་སྲིད་འདོད་དགུའི་བསམ་དོན་མ་ལུས་པ། །ཐོགས་མེད་མྱུར་ཏུ་འགྲུབ་པའི་སྡོང་གྲོགས་མཛོད། །༧ ཅེས་འགྱིང་རིའི་བསང་བསྡུས་འདི་ཡང་། རོལ་རྡོར་པས་སོ། །དགེའོ། །
༄༅། །ཀི་ལུང་བསང་བསྡུས་བཞུགས། ཀྱེ། ཡུལ་སྐྱོང་གཉན་པོ་ཀླུ་ཡི་སྡེ་དཔོན་ཆེ། །ཀི་ལུང་ཞེས་བྱ་ཀླུ་བཙན་འཁོར་ཚོགས་བཅས། །བསང་ངོ་མཆོད་དོ་བརྔན་ནོ་བཅོལ་བའི་ལས། །མི་འདོད་གདུག་པའི་རྐྱེན་ཚོགས་
དབྱིངས་སུ་སོལ། །མཐུན་རྐྱེན་ཆོས་དང་སྲིད་ཀྱི་བྱ་བ་ཀུན། །རང་བཅོལ་ལས་ཀུན་མ་གཡེལ་མྱུར་འགྲུབ་མཛོད། །༧ ཅེས་ཀི་ལུང་བསང་བསྡུས་འདི་ཡང་། རོལ་རྡོར་པས་སོ། །དགེའོ། །
༄༅། །དཔའ་བོ་གཟི་ལྡན་གྱི་བསང་བསྡུས་བཞུགས། ཀྱེ། རྔ་ཡུལ་སྐྱོང་མཛད་ཡུལ་ལྷ་ཟོ་དོར་གཉན། །དཔའ་བོ་གཟི་ལྡན་སྡེ་བརྒྱད་དཔུང་ཚོགས་བཅས། །འདིར་བྱོན་མཐུན་རྫས་བསང་མཆོད་རྒྱུ་མཚོ་བཞེས། །རྣལ་
འབྱོར་བདག་ཅག་ཡོན་མཆོད་མི་ནོར་ཀུན། །སྲུང་སྐྱོབ་མ་གཡེལ་བཙའ་སད་སེར་གསུམ་བཟློག །ཆོས་སྲིད་འདོད་དགུའི་བསམ་དོན་མྱུར་འགྲུབ་མཛོད། །༧ ཅེས་དཔའ་བོ་གཟི་ལྡན་གྱི་བསང་བསྡུས་འདི་ཡང་གཞན་ངོར། གྱི་ན་
503



རོལ་བའི་རྡོ་རྗེའི་གསུང་འབུམ།
བ་རོལ་མིང་པས་སོ། །དགེའོ། །
༄༅། །ཡུལ་ལྷའི་བསང་བསྡུས། ན་མོ་གུ་རུ་པདྨ་ཀ་རཱ་ཡ། ཡུལ་ལྷའི་བསང་བསྡུས་ནི། ཀྱེ། ཡུལ་སྐྱོང་ཆེན་པོ་གཉན་སྲས་བུ་ཆུང་རྒྱལ། །སེང་རྟ་འབྲུག་ཞོན་ཐོད་ལྷ་སྤུན་གསུམ་དང་། །ཁྱུང་ཆེན་རྩེ་རྒྱལ་རི་བོ་ཆེ་ལ་
སོགས། །ཡུལ་འདིའི་གཞི་བདག་དཀར་ཕྱོགས་སྐྱོང་མཛད་རྣམས། །མ་ལུས་འདིར་བྱོན་བདུད་རྩིའི་བསང་མཆོད་བཞེས། །ཉེས་པ་ཀུན་བཤགས་ཆོས་སྲིད་བྱ་བ་ཡི། །འགལ་རྐྱེན་ཀུན་སོལ་མཐུན་རྐྱེན་བསམ་པའི་
དོན། །དབྱར་མཚོ་ལྟ་བུ་རྒྱས་པའི་སྡོང་གྲོགས་མཛོད། །༧ ཅེས་པ་འདི་ཡང་དགོས་གལ་ལ་བརྟེན་ནས་འདུ་གསུམ་པ་ཝ་གཱིནྡྲའམ་རོལ་རྡོར་པས་གང་ཤར་སུག་ལས་བགྱིས་པའོ། །དགེའོ། །
༄༅། །བསང་མཆོད་དངོས་གྲུབ་ཀུན་འབྱུང་བཞུགས། ཨོཾ་ཨཱཧཱུཾ། ཀྱེ། ཕུན་ཚོགས་བྱིན་རླབས་དངོས་གྲུབ་རྒྱུ་མཚོའི་གཏེར། །རྩ་བརྒྱུད་བླ་མ་ཡི་དམ་དཀོན་མཆོག་གསུམ། །དཔའ་བོ་མཁའ་འགྲོ་ཆོས་སྐྱོང་ནོར་ལྷའི་
ཚོགས། །བསང་མཆོད་འདི་བཞེས་བྱིན་རླབས་དངོས་གྲུབ་སྩོལ། །དཀར་ཕྱོགས་སྐྱོང་མཛད་ཡུལ་ལྷ་གཞི་ཡི་བདག །ལྷན་ཅིག་སྐྱེས་ལྷ་འགོ་བའི་ལྷ་རྣམས་དང་
། །སྲུང་སྐྱོབ་མཛད་པའི་ལྷ་རྣམས་ཐམས་ཅད་ཀྱིས།
504



སོ་དགུ་
ཀ༄༅། །བསང་མཆོད་འདི་བཞེས་གཡེལ་མེད་སྡོང་གྲོགས་མཛོད། །ཡུལ་ཕྱོགས་འདི་དང་བདག་ཅག་འཁོར་བཅས་ལ། །མི་ཕྱུགས་ནད་དང་སད་སེར་མི་འབྱུང་ཞིང་། །དབུལ་ཕོངས་འཐབ་རྩོད་ཉེས་ཚོགས་ཀུན་ཞི་
ནས། །ཚེ་བསོད་ལེགས་ཚོགས་འཕེལ་བའི་འཕྲིན་ལས་མཛོད། །འདི་ལ་བསང་མཆོད་ཅེས་པའི་ཚབ་ཏུ། གསེར་སྐྱེམས་དང་། མཆོད་གཏོར་ཞེས་སྐབས་སུ་གང་བབ་བསྒྱུར་ཆོག །༧ ཅེས་པའང་མེ་མདའ་བ་འགའི་ངོར། གྱི་
ན་པ་རོལ་རྡོར་པས་སོ། །དགེའོ།
༄༅༄༅། །ཀླུ་བསང་བསྡུས་པ་བཞུགས། ༧ ན་མོ་གུ་རུ་ཨཱརྱ་ལོ་ཀི་ཤྭ་རི་ཡ། ཀླུ་བསང་བསྡུས་པ་ནི། ཀྱེ། སྟོང་གསུམ་འདི་དང་འཛམ་གླིང་ཡུལ་ཕྱོགས་འདིར། །གནས་པའི་ཀླུ་ཆེན་བརྒྱད་སོགས་ས་བདག་ཀླུ། །མ་ལུས་འདིར་
གཤེགས་འོད་ཀྱི་ལྕགས་རིས་བསྐོར། །སྣ་ཚོགས་ཤིང་རྩི་དཀར་མངར་ཀླུ་སྨན་སོགས། །རྣམ་མང་བསྲེག་པའི་དྲི་ཞིམ་བསང་མཆོད་འདིས། །བསང་ངོ་མཆོད་དོ་ཕོག་ཐུག་ནོངས་པ་བཤགས། །བདག་ཅག་ཡོན་མཆོད་ས་བདག་
ཀྵ ཀླུ་གཉན་གྱི། །གདོན་ལས་གྲོལ་ཞིང་ཟས་ནོར་དངོས་གྲུབ་སྩོལ། །སརྦ་ནཱ་ག་རཱ་ཛ་གཙྪ། ཁྲོ་ག་རུ་ཊ་ཧཱུྃ་ཕཊ། ༧ ཅེས་པ་འདི་ཡང་ལྷ་གྲོགས་འགའི་ངོར། འདུ་གསུམ་པ་ཝ་ནྡྲའམ་རོལ་རྡོར་པས་ཤར་མར་བྲིས་པ་དགེ། མངྒ་ལཾ།
505



རོལ་བའི་རྡོ་རྗེའི་གསུང་འབུམ།
༄༅། །དགྲ་བྲུབ་བསྡུས་པ། ན་མོ་གུ་རུ་རཏྣ་ཏྲ་ཡ་དྷརྨ་པཱ་ལ་ཡ། དགྲ་ཐུབ་བསྡུས་པ་ནི། ན་མོ་མཆོག་གསུམ་རྩ་གསུམ་ཆོས་སྐྱོང་སྲུང་ཚོགས་ཀྱི། །བྱིན་རླབས་མཐུ་རྩལ་ནུས་པའི་བདེན་སྟོབས་དང་། །རྟེན་ཅིང་འབྲེལ་འབྱུང་བསླུ་
མེད་བདེན་པ་ཡིས། །གཏིང་ཟབ་མུན་འཐིབ་བྲུབ་ཁུང་ནག་པོའི་ནང་། །དགྲ་ཇག་ཆོམ་རྐུན་རྒྱལ་བསེན་དམ་སྲི་ཀུན། །སྐད་ཅིག་ཉིད་ལ་ཁུག་ཅིག་འཆིང་སྡོམ་མྱོས། །རི་རབ་ལྡིད་དང་རྒྱ་གྲམ་འབར་བས་མནན། །བྱང་སེམས་
མ་སྐྱེས་བར་དུ་མ་ལྡང་ཞིག །མཱ་ར་ཡ་ཕཊ་སྟམ་བྷ་ཡ་ནན། ༧ ཞེས་པ་འདི་ཡང་མཆོག་སྤྲུལ་ཀརྨ་བི་ཛ་ཡའི་ངོར། འདུ་གསུམ་པདྨ་རིག་འཛིན་ནམ་རོལ་རྡོར་བས་གནས་མཆོག་ཁྲ་བོ་རི་ལས་ཤར་མར་བྲིས་པ་བི་ཛཡ། སརྦ་མངྒ་ལཾ།
༄༅། །འགོང་བཀར་བསྡུས་པ།ན་མོ་གུ་རུ་རྒྱ་གྲོ་ཝ་བྷུ༔ འགོང་བཀར་བསྡུས་པ་ནི། ཧི མཆོག་གསུམ་དམ་ཅན་ནོར་ལྷའི་མཐུ་སྟོབས་དང་། །ཆོས་དབྱིངས་རྣམ་དག་ཆོས་ཅན་བདེན་སྟོབས་ཀྱིས། །བདག་ཅག་རྒྱུ་སྦྱོར་སྦྱིན་
བདག་འཁོར་བཅས་ལ། །མི་ནད་ཕྱུགས་ནད་གཏོང་ཞིང་གཡང་ཉམས་བྱེད། །བཟའ་བཏུང་བཅུད་ཉམས་ལོངས་སྤྱོད་གང་སྟོངས་དབུལ། །ཆོས་སྲིད་བྱ་བ་ལས་ལམ་ལོག་བྱེད་པའི། །འགོང་པོ་སྤུན་དགུ་བསེ་རག་ཟ་འདྲིའི་
རིགས། །ཐམས་ཅད་བཀར་རོ་དམིགས་མེད་ཀློང་དུ་བསྐྲད། །སརྦ་བྷུ་ཏ་གཙྪགནོད་བྱེད་ཨུཏུ་ཏ་ཡ་ཕཊ། ༧ ཅེས་པ་འདི་ཡང་འགའ་ཞིག་གི་མོས་ངོར། རྨོངས་བཙུན་ཝ་གཱིནྡྲའམ་རོལ་རྡོར་པས་གང་ཤར་སུག་ལས་བགྱིས་པ་དགེ། སརྦ་མངྒ་ལཾ།
506



བཞི་བཅུ་
༄༅། ། གཡང་འབོད་བསྡུས་པ། ན་མོ་གུ་རུ་རཏྣ་སརྦ་སིདྡྷི་ཕ་ལ་ཧོ་ཡ། གཡང་འབོད་བསྡུས་པ་ནི། ཀྱེ། ཕྱོགས་བཅུའི་ཞིང་ནས་ལྷ་ཀླུ་མི་དབང་གི། །ཚེ་བསོད་ཟས་ནོར་ལོངས་སྤྱོད་མངའ་ཐང་གཡང་། །མཁས་བཙུན་
གྲུབ་པའི་འཆད་རྩོད་རྩོམ་སྙན་དང་། །ཞི་དུལ་བག་ཡོད་ཉམས་རྟོགས་དཔལ་ཡོན་གཡང་། །རྒྱལ་བ་ཀུན་གྱི་མཚན་དཔེ་ཚངས་དབྱངས་མཆོག །མཁྱེན་བརྩེ་ནུས་དཔལ་མཛད་འཕྲིན་སྐུ་གསུམ་གཡང་། །མ་ལུས་
འདིར་བྱོན་འདིར་འདུས་འདིར་ཁུག་ཅིག ། སྲིད་ཞིའི་ཕྱ་གཡང་ལྷུན་ཆགས་འཁྱིལ་བར་ཤོག །༧ ཅེས་པ་འདི་ཡང་ཛྷཱ་ནའི་ངོར། རྨོངས་བཙུན་འདུ་གསུམ་པ་ཝ་གཱིནྡྲའམ་རོལ་རྡོར་པས་སྦྱར་བའོ། །དགེའོ། །
༄༅། །ཤིས་བརྗོད་བསྡུས་པ་བཞུགས། ན་མོ་གུ་རུ་རཏྣ་ཏྲ་ཡཱ་ཡ། ཨོཾ་ཕུན་ཚོགས་བཀྲ་ཤིས་རྒྱ་མཚོ་འབྱུང་བའི་གནས། །རྩ་བརྒྱུད་བླ་མ་རྣམས་ཀྱི་བཀྲ་ཤིས་ཤོག །ཡི་དམ་རྒྱལ་བ་ཞི་ཁྲོའི་བཀྲ་ཤིས་ཤོག །སངས་རྒྱས་བྱུང་
སེམས་རྣམས་ཀྱི་བཀྲ་ཤིས་ཤོག །དཔའ་བོ་མཁའ་འགྲོ་རྣམས་ཀྱི་བཀྲ་ཤིས་ཤོག །ཆོས་སྐྱོང་ནོར་ལྷའི་ཚོགས་ཀྱིས་བཀྲ་ཤིས་ཤོག །སྣོད་བཅུད་རྒུད་ཚོགས་སེལ་བའི་བཀྲ་ཤིས་ཤོག ། ཆོས་སྲིད་དགེ་མཚན་འཕེལ་བའི་
ཟླ་ བཀྲ་ཤིས་ཤོག །༧ ཅེས་པའི་ཤིས་བརྗོད་བསྡུས་པ་འདི་ཡང་སློབ་བུའི་ངོར། གྱི་ན་པ་བསྟན་པ་དར་རྒྱས་སམ་རོལ་མིང་པས་ཤར་མར་ཡི་གེའི་རིས་སུ་བཀོད་པའོ། །དགེའོ། །
507



རོལ་བའི་རྡོ་རྗེའི་གསུང་འབུམ།
༄༅། །བསང་མཆོད་བདུད་རྩིའི་སྤྲིན་ཕུང་འདོད་དོན་ཡིད་བཞིན་འགྲུབ་པའི་རེ་སྐོང་ཞེས་བྱ་བ་བཞུགས་སོ། ། ཨོཾ་སྭ་སྟི། བསང་མཆོད་བྱ་ཚུལ་བསྡུས་པ་ནི། བསང་རྫས་ཕུན་སུམ་ཚོགས་པ་གཙང་སྦྲ་དང་ལྡན་པ་ཚོགས་པར་
བྱས་ལ། རཾ་ཡཾ་ཁཾ། ཨོཾ་ཨཱཧཱུྃ། མཆོད་དོ། །ཕྱོགས་བཅུའི་དུས་གསུམ་ན་བཞུགས་པའི་རྒྱལ་བ་སྲས་དང་སློབ་མར་བཅས་པ་ཐམས་
ས་ཅད་ཀྱི་སྤྱི་གཟུགས། རིགས་དང་དཀྱིལ་འཁོར་རྒྱ་མཚོའི་མངའ་བདག །དྲིན་ཆེན་རྩ་
བའི་བླ་མ་དམ་པ་རྡོ་རྗེ་འཆང་ཆེན་པོ། ཆེ་གེ་མོ། དཔལ་བཟང་པོའི་ཞལ་དུ་གཙང་མ་ཕུད་ཀྱི་བསང་མཆོད་རྒྱ་ཆེན་པོ་འདིས་མཆོད་དོ། །སྐྱབས་གནས་བསླུ་བ་མེད་པའི་དཀོན་རིན་ཆེན་རྣམ་གསུམ། བྱིན་རླབས་ཀྱི་
གཏེར་མཛོད་བརྒྱུད་གསུམ་རིག་འཛིན་རྒྱ་མཚོ། དངོས་གྲུབ་རྒྱ་མཚོའི་འབྱུང་གནས་ཡི་དམ་ཞི་ཁྲོའི་དཀྱིལ་འཁོར་གྱི་ལྷ་ཚོགས། འཕྲིན་ལས་ཀྱི་དབང་ཕྱུག་དཔའ་བོ་མཁའ་འགྲོའི་ཚོགས་འཁོར་དང་བཅས་པ་རྣམས་
# ཀྱི་ཞལ་དུ་མཆོད་དོ། །ནུབ་ཕྱོགས་བདེ་བ་ཅན་གྱི་ཞིང་གཙོ་མགོན་པོ་འོད་མཐའ་ཡས་པ། བོད་ཡུལ་ཁ་བ་ཅན་གྱི་ལྷ་སྐལ་འཕགས་མཆོག་ཕྱག་ན་པདྨོ། འཇིགས་བརྒྱད་སེལ་བའི་ལྷ་མཆོག་འཕགས་མ་རྗེ་བཙུན་སྒྲོལ་
མ། དགྲ་དཔུང་འཇོམས་པའི་ལྷ་མོ་འཕགས་མ་འོད་ཟེར་ཅན་མ་སོགས། གསང་སྔགས་རིག་སྔགས་གཟུངས་སྔགས་ཀྱི་ལྷ་ཚོགས་འཁོར་དང་བཅས་པ་རྣམས་ཀྱི་ཞལ་དུ་མཆོད་དོ། །བསྟན་སྲུང་ཀུན་གྱི་གཙོ་བོ་དཔལ་
508
སུ་



ཞེ་གཅིག་
༄༅། ། ལྡན་གུར་མགོན་ལྕམ་དྲལ། སྟོབས་འཕྲོག་གདོང་བཞི་གཉན་པོ། དཔལ་ལྡན་དམག་ཟོར་གྱི་རྒྱལ་མོ། གནོད་སྦྱིན་དྲེགས་པ་ལྕམ་སྲིང་
། རྒྱལ་ཆེན་རྣམ་མང་ཐོས་སྲས། དམ་ཅན་ཆོས་ཀྱི་རྒྱལ་པོ། ཞིང་སྐྱོང་
གསང་བའི་མགོན་པོ་སོགས་ཆོས་སྐྱོང་ཡེ་ཤེས་ཀྱི་སྤྱན་ལྡན་འཁོར་དང་བཅས་པ་རྣམས་ཀྱི་ཞལ་དུ་མཆོད་དོ། །དྲེགས་པའི་སྡེ་དཔོན་ཆེན་པོ། །འཛམ་བུའི་གླིང་གི་དབུགས་སྡུད། བེ་ཧར་རྒྱལ་ཆེན་སྐུ་ལྔ། གནོད་སྦྱིན་
ཙེའུ་དམར་པོ། ཆོས་སྐྱོང་བསེ་ཡི་ཁྲབ་ཅན། སྔགས་སྲུང་ཨེ་ཀ་རལ་གཅིག །གཟའ་རྒོད་ཁྱབ་མཇུག་ཆེན་པོ། དམ་ཅན་རྡོ་རྗེ་ལག་པ་སོགས་ཆོས་སྲུང་དམ་ཅན་རྒྱ་མཚོའི་དམག་ཚོགས་འཁོར་དང་བཅས་པ་རྣམས་ཀྱི་
ཞལ་དུ་མཆོད་དོ། །ཁྱད་པར་དུ་མགོ་ལ་གྱོན་པའི་རྨོག་དཀར་ལྟ་བུ། ལུས་ལ་བགོ་བའི་གོ་ཁྲབ་ལྟ་བུ། དགྲ་ལ་ཕྱར་བའི་མཚོན་ཆ་ལྟ་བུ། གཡུལ་ལས་རྒྱལ་བྱེད་རུ་མཚོན་ལྟ་བུ། རང་ཉིད་བསྲུང་བའི་གུར་ཁང་ལྟ་བུ།
འཕྲིན་ལས་གློག་ཞགས་ལྟར་མྱུར་བའི་སྲུང་མ་གཉན་པོ། མཐུ་སྟོབས་གནམ་ལྕགས་སྟོང་ལས་ལྷག་པའི་བཀའ་སྲུང་དྲག་རྩལ་ཅན། མཁའ་འགྲོའི་རྒྱལ་མོ་ཆེན་མོ། མྱུར་མགྱོགས་ཀྱི་དབང་ཕྱུག །ཤ་ཟ་ཁ་མོ་ཆེ། འཁོར་
* ཚོགས་ཀླུ་བཙན་ཧོར་མོ་སྤུན་དགུ། མ་མོ་མཁའ་འགྲོའི་དམག་ཚོགས་གྲངས་མེད་ཀྱི་ཚོགས་དང་བཅས་པ་རྣམས་ཀྱི་ཞལ་དུ་མཆོད། ཅི་འདོད་དངོས་གྲུབ་སྩོལ་བའི་ལྷ་མཆོག །འཕྲིན་ལས་ཡིད་བཞིན་དུ་བསྒྲུབ་པའི་
509



རོལ་བའི་རྡོ་རྗེའི་གསུང་འབུམ།
སྲུང་མ། རྒྱལ་ཆེན་ལས་རབ་རྡོ་རྗེ། མྱུར་མགྱོགས་ཤུགས་དང་ལྡན་པའི་རྒྱལ་པོ་ཆེན་པོ། རྡོ་རྗེ་བདུད་འཇོམས་རྩལ་སོགས་ཆོས་སྐྱོང་དྲེགས་པའི་དབང་པོ་ཐ་ཚིག་ཅན་འཁོར་དང་བཅས་པ་རྣམས་ཀྱི་ཞལ་དུ་མཆོད།
འཛམ་བུའི་གླིང་གི་གཞི་བདག །འཛམ་གླིང་སྐྱོང་བའི་ཡུལ་ལྷ། ཨ་མྱེ་རྨ་རྒྱལ་སྦོམ་ར། དགྲ་བླའི་རྒྱལ་པོ་གཉན་པོ་གཡུ་རྩེ་སོགས་ཡུལ་ལྷ་གཞི་བདག་སྤྱི་དང་། ཁྱད་པར་དུ་རང་ཡུལ་གྱི་ཡུལ་ལྷ་གཞི་བདག་གནས་
བདག་དྲག་རྩལ་ཅན། གནས་བདྭག་བ་གམ་གཉན་ཆེན། ཤར་གྱི་འགྱིང་རི་སྨུག་པོ། ཀི་ལུང་ཀླུ་མོ་གཏེར་བདག ། དགྲ་བླའི་རྒྱལ་པོ་དཔའ་བོ་གཟི་ལྡན། དྲེགས་པ་སྡེ་བརྒྱད་ཀྱི་དམག་ཚོགས། ལོ་ཟླ་ཞག་ཚེས་ཀྱི་ལྷ་
ཚོགས། གཞན་ཡང་ཁ་ལྟ་བའི་གཞི་བདག །གྲོས་མཐུན་པའི་གཞི་བདག །སྡོང་གྲོགས་བྱེད་པའི་གཞི་བདག །བཟང་བྱེད་མགོན་བྱེད་ཀྱི་གཞི་བདག །དྲེགས་པའི་སྡེ་དཔོན་འཁོར་ཚོགས་དང་བཅས་པ་རྣམས་ཀྱི་ཞལ་
དུ་གཙང་མ་ཕུད་ཀྱི་བསང་མཆོད་རྒྱ་ཆེན་པོ་འདིས་མཆོད་དོ། །བདག་ཅག་འཁོར་དང་བཅས་པ་ཉི་མ་ཕྱོགས་བཞི་མཚམས་བརྒྱད་གང་དུ་གནས། གང་དུ་འགྲོ་བར་བྱེད་ཅིང་། སྡང་བར་བྱེད་པའི་དགྲ་ཡོད་ན་ཐུལ་ཅིག །
གནོད་པར་བྱེད་པའི་བགེགས་ཡོད་ན་ཆོམས་ཤིག །ཕོངས་བྱེད་ཀྱི་འགོང་པོ་ཡོད་ན་སོལ་ཅིག །ཁ་ཟས་འདོད་དེ་ཟས་དང་སྤྱོད་ཅིག ། ལག་ནོར་འདོད་དེ་ནོར་དང་སྤྲོད་ཅིག །རྒྱབ་གོས་འདོད་དེ་གོས་དང་སྤྱོད་ཅིག
510



T
ཞེ་གཉིས་
༄༅། ། །ཕྱོགས་དང་ཕྱོགས་མཚམས་ནས་ཕྱ་གཡང་བསྡུས་ཤིག །བང་མཛོད་ཐམས་ཅད་འབྲུ་དང་ནོམ་རྫས་ཀྱིས་གང་བར་མཛོད་ཅིག །ར་བ་ཐམས་ཅད་འབྲི་ལུག་ཕྱུགས་ཀྱིས་གང་བར་མཛོད་ཅིག །བུ་ཚ་རིགས་
རྒྱུད་དར་བར་མཛོད་ཅིག །བཙན་ཕྱུག་འཕན་དར་འཛོམས་པར་མཛོད་ཅིག། །ནོར་ཕྱུགས་ལོངས་སྤྱོད་རྒྱས་པར་མཛོད་ཅིག །འཁོར་འབངས་མངའ་ཐང་འཕེལ་མར་མཛོད་ཅིག །ལས་རླུང་སྙན་གྲགས་རྒྱས་པར་མཛོད་
ཅིག །ཚེ་དང་བསོད་ནམས་འཕེལ་བར་མཛོད་ཅིང་
། །ནད་མེད་ལང་ཚོ་རྒྱས་པར་མཛོད་ཅིག །སྟོབས་དང་གཟི་བརྗིད་ལྡན་པར་མཛོད་ཅིག །ཆོས་སྲིད་དཔལ་འབྱོར་འཕེལ་བར་མཛོད་ཅིག །རྒྱལ་བསྟན་ཕྱོགས་བཅུར་
རྒྱས་པར་མཛོད་ཅིག །འགྲོ་བའི་བདེ་སྐྱིད་འཕེལ་བར་མཛོད་ཅིག །རེ་འབྲས་དུས་སུ་སྨིན་པར་མཛོད་ཅིག །ལེགས་པ་བརྒྱ་དང་ངེས་པར་སྤྲོད་ཅིག །ཉེས་པ་སྟོང་དང་མྱུར་ཏུ་བསྣོལ་ཅིག །བསམ་པ་ཡིད་བཞིན་གྱི་ནོར་
བུ་ལྟར་འབད་མེད་དུ་འགྲུབ་པར་མཛོད་ཅིག །འདོད་པ་དཔག་བསམ་ལྗོན་པ་བཟང་པོ་ལྟར་རེ་བ་སྐོང་བར་མཛོད་ཅིག །འཕྲིན་ལས་རྣམ་བཞི་གཡེལ་བ་མེད་པར་མཛོད་ཅིག །བསམ་དོན་མཐའ་དག་ལྷུན་གྱིས་
བླ་ འགྲུབ་པར་མཛོད་ཅིག །མདོར་ན་ཅི་རེ་བ་དང་ཅི་སྨོན་པ་ཐམས་ཅད་ཐོགས་མེད་ཡིད་བཞིན་དུ་འགྲུབ་པའི་འཕྲིན་ལས་དང་སྡོང་གྲོགས་གཡེལ་བ་མེད་པར་མཛོད་ཅིག །ཀི་བསྭོ་བསྭོ་ཆའོ་ལྷ་རྒྱལ་ལོ། །སྨྲས་པ།
51 1



རོལ་བའི་རྡོ་རྗེའི་གསུང་འབུམ།
སྐྱབས་གནས་བསླུ་མེད་མཆོག་གསུམ་རྒྱ་མཚོ་ལ། །གུས་པས་མཆོད་ཅིང་རྩེ་གཅིག་གསོལ་བཏབ་ན། །ཐུགས་རྗེའི་ཤུགས་ཀྱིས་འདོད་པའི་དོན་ཐམས་ཅད། །འབད་མེད་ལྷུན་གྱིས་འགྲུབ་ལ་སོམ་ཉི་བྲལ། །དེ་ཕྱིར་
བསྐུལ་པོའི་རེ་འདོད་བསྐང་བའི་ཆེད། །འཕྲལ་དུ་བྲིས་པས་བསམ་པའི་དོན་མཐའ་དག །གེགས་མེད་ཡིད་ལ་སྨོན་པ་ཅི་བཞིན་དུ། །འགྲུབ་ལ་བསམ་འཕེལ་དབང་རྒྱལ་ལྟར་གྱུར་ཅིག །༧ ཅེས་པའང་གཟི་མིག་ཁྲ་བོའི་རྒྱན
གྱིས་ཀུན་ནས་མངོན་པར་བརྗིད་ཅིང་མཛེས་པ་རང་འདོད་ཅན་སྐལ་བཟང་རྡོ་རྗེའི་མིང་ཅན་གྱིས་འཕྲལ་ལ་ཚ་དྲག་བཏང་ནས་བསྐུལ་ངོ་ལྡོག་མིན་ཙམ་དུ། བླུན་རྨོངས་མདོ་མེད་རོལ་བའི་མིང་འཛིན་བྱེད་པོ་དེས་དབེན་གནས་མཁའ་སྤྱོད་གླིང་ནས་གང་ཤར་
འཕྲལ་དུ་ཤར་མར་བྲིས་པའོ། །དགེའོ། །
༄༅། །བསང་མཆོད་བདུད་རྩིས་སྤྲིན་ཕུང་འདོད་དགུ་ལྷུན་འགྲུབ་ཅེས་བྱ་བ་བཞུགས་སོ། །ན་མོ་གུ་རུ་མཉྫ་ཤྲཱི་ཡེ། སྐྱབས་གནས་བསླུ་མེད་བླ་མ་མཆོག་གསུམ་དང་། །ཡི་དམ་མཁའ་འགྲོ་ཆོས་ནོར་སྦྱོང་རྣམས་ལ། །གུས་པས་
འདུད་དོ་མཆོག་དམན་མགྲོན་རིགས་རྣམས། །བདུད་རྩི་བསང་གིས་མཆོད་ཐབས་འདི་ན་སྤེལ། །དེ་ལ་བསང་སྟེགས་མཐོ་ལ་ཡངས་པར་མེ་འབར་བའི་ཁྲོད་དུ་ཤིང་རྩི་མཁན་ཤུག་སྤུངས་པའི་དབུས་སུ། འབྲུ་སྣ་ཤེལ་
512



ཞེ་གསུམ་
༄༅། །ཚིག་དཀར་ནག་སོགས་བསང་རྫས་ཀྱི་རིགས་གཞུང་ནས་འབྱུང་བ་བཞིན་མ་ཚང་བ་མེད་པའམ་ཅི་འབྱོར་གཙང་སྦྲ་དང་ལྡན་པར་ཆབ་ཀྱིས་བྲན་ལ་འདི་སྐད། རཾ་ཡཾ་ཁཾ། ཨོཾ་ཨཱཧཱུཾ། ལན་གསུམ། ལྷ་གསོལ་
ལོ། །ལྷ་མཆོད་དོ། །ཧཱུྃ་ལས་རིན་ཆེན་སྣ་ལྔ་ལས་གྲུབ་པའི་བསང་སྟེགས། མཐོ་ལ་ཡངས་པ་རྒྱ་ཁྱོན་སྟོང་གསུམ་དང་མཉམ་པའི་སྟེང་དུ། རཾ་ལས་ཡེ་ཤེས་ལྔ་ཡི་མེ་དཔུང་རབ་ཏུ་འབར་བའི་ཁྲོད་ན། ཤར་གྱི་དུང་རི་
དཀར་པོ་ལས་བཏུས་པའི་དུང་ཤིང་བལ་བུ་དཀར་པོ། ལྷོ་ཡི་གསེར་རི་སེར་པོ་ལས་བཏུས་པའི་གསེར་ཤིང་མཁན་པ་སེར་པོ། ནུབ་ཀྱི་ཟངས་རི་དམར་པོ་ལས་བཏུས་པའི་ཟངས་ཤིང་འོ་བུ་དམར་པོ། བྱང་གི་མཆོང་རི་
སྨུག་པོ་ལས་བཏུས་པའི་མཆོང་གི་ཉ་བྲུག་སྨུག་པོ། དབུས་ཀྱི་གཡུ་རི་ལྗང་ཁུ་ལས་བཏུས་པའི་གཡུ་ཤིང་ཤུག་པ་ལྗང་ཁུ། གཞན་ཡང་ཙནྡན་དཀར་དམར། ཨ་ཀར་སྐྱ་སྨུག་ལ་སོགས་དྲི་བསུང་ངད་པའི་ཕོ་ཤིང་། མོ་ཤིང་།
བུ་ཤིང་སྣ་ཚོགས། རྩི་བཅུད་དྲི་དང་ལྡན་པའི་རིགས་དུ་མ་སྤུངས་པའི་དབུས་སུ། རོ་བཅུད་ལྡན་པའི་འབྲུ་སྣ། ཞིམ་མངར་ཅན་གྱི་ཟས་སྣ། ཁ་དོག་མཛེས་པའི་དར་སྣ། རེག་བྱ་འཇམ་པའི་གོས་སྣ། ནུས་པ་ལྡན་པའི་
ཌ་ སྨན་སྣ། བཀྲག་ལྡན་གྱི་ཟབ་ཆེན་ཁ་དོག་སྣ་ཚོགས། གཟུགས་བཟང་དབང་པོ་ཚང་ཞིང་ཤ་རྒྱས་སྤུ་སྡུག་དར་སྣས་བརྒྱན་པའི་གཡག་ལུག་ར་ཡི་གཟུགས་འགྲོས་སྣ་ཚོགས། དཔལ་གྱི་མཆོད་གཏོར་རྒྱན་ལྡན། ཕྱེ་མར་
513



རོལ་བའི་རྡོ་རྗེའི་གསུང་འབུམ།
ཤེལ་ཚིགས་དཀར་ནག །གསེར་སྐྱེམས་གཡུ་སྐྱེམས་སོགས་བཏུང་བའི་རིགས་སྣ་ཚོགས། ནོར་འཛིན་པས་རྒྱ་ཆེ་བ། ལྷུན་པོ་བས་དཔངས་མཐོ་བ། རིན་ཆེན་འབྱུང་ལྡན་ལས་གཏིང་ཟབ་པ། དབང་གཞུ་བས་མདངས་
བཀྲ་བ། རྟ་ལྗང་ལས་བཀྲག་འཚེར་བ། ལྷོ་སྤྲིན་ལས་ལྷུན་སྡུག་པ། ས་དང་བར་སྣང་ནམ་མཁའི་ཁྱོན་ཐམས་ཅད་ཡོངས་སུ་ཁྱབ་པའི་དུད་སྤྲིན་འདོད་ཡོན་ལྔ་ཡི་དཔལ་ཕུན་སུམ་ཚོགས་པ། འཕགས་པ་ནམ་མཁའ་
མཛོད་དང་ཀུན་ཏུ་བཟང་པོའི་རྣམ་པར་འཕྲུལ་བ་ལྟར་ཟད་མི་ཤེས་པའི་རང་བཞིན་ཅན་དུ་གྱུར། ཅེས་དང་
། ཨོཾ་ཨཱ༔ཧཱུྃ། ཕྱོགས་བཅུ་དུས་གསུམ་གྱི་རྒྱལ་བ་སྲས་བཅས་ཡོངས་འདུས། རིགས་དང་དཀྱིལ་འཁོར་རྒྱ་
མཚོའི་བྱེད་པོ། བཀའ་དྲིན་མཚུངས་པ་མ་མཆིས་པ། ཐུགས་རྗེས་དང་བྱིན་རླབས་ཀྱི་གཏེར་མཛོད་ཆེན་པོ། དྲིན་ཆེན་རྩ་བའི་བླ་མ་དམ་པ་རྡོ་རྗེ་འཆང་ཆེན་པོ་ཆེ་གེ་མོ། དཔལ་བཟང་པོའི་ཞལ་དུ་བདུད་རྩིའི་བསང་
མཆོད་རྒྱ་ཆེན་པོ་འདིས་མཆོད་དོ། །ཨོཾ་ཨཱཧཱུྃ། ཕྱོགས་བཅུའི་རྒྱལ་བ་སྲས་བཅས། དུས་གསུམ་གྱི་སངས་རྒྱས་བྱང་སེམས་ཉན་རང་གི་ཚོགས་དང་བཅས་པ། ཡི་དམ་རྒྱུད་སྡེ་བཞི་དྲུག་གི་དཀྱིལ་འཁོར་གྱི་ལྷ་ཚོགས།
གནས་གསུམ་གྱི་དཔའ་བོ་མཁའ་འགྲོའི་ཚོགས་དང་བཅས་པ་རྣམས་ཀྱི་ཞལ་དུ་བདུད་རྩིའི་བསང་གི་མཆོད་དོ། །ཨོཾ་ཨཱཿཧཱུྃ། བོད་ཡུལ་གངས་ཅན་པ་རྣམས་ཀྱི་ལྷ་སྐལ་འཕགས་མཆོག་ཐུགས་རྗེ་ཆེན་པོ། རིགས་
514



ཞེ་བཞི་
༄༅། །བདག་འོད་སྣང་མཐའ་ཡས། སེང་ལྡེང་ནགས་ཀྱི་སྒྲོལ་མ། རྗེ་བཙུན་ཡིད་བཞིན་འཁོར་ལོ། འཕགས་མ་འོད་ཟེར་ཅན་མ། ཁྲོ་མོ་རྡོ་རྗེ་སྡེར་མོ། འཕགས་མ་རྒྱལ་མཚན་རྩེ་མོ། ལྷ་མོ་དཔལ་ཆེན་མོ། གཙུག་
ཏོར་གདུགས་དཀར་མོ་སོགས་ཐུགས་རྗེས་དང་མཐུ་སྟོབས་འཕྲིན་ལས་ཀྱི་དབང་ཕྱུག་ཁྱེད་རྣམས་ཀྱི་ཞལ་དུ་བདུད་རྩི་བསང་གིས་མཆོད་དོ། །ཨོཾ་ཨཱཧཱུཾ། དཔལ་ལྡན་རྡོ་རྗེའི་རྫོང་ཆེན་སོ་སོ་ན་བཞུགས་པའི་ཆོས་སྐྱོང་
བའི་སྲུང་མ། ཡེ་ཤེས་གསལ་བའི་སྤྱན་ལྡན། རྫུ་འཕྲུལ་མྱུར་བའི་ཞབས་ལྡན། ཐུགས་རྗེ་དང་མཐུ་རྩལ་ནུས་སྟོབས་ཐོགས་པ་མེད་པའི་བསྟན་སྲུང་དབང་པོ། དུས་གསུམ་རྒྱལ་བ་ཡོངས་ཀྱི་མཐུ་སྟོབས་གཅིག་འདུས་རྡོ་
རྗེ་ནག་པོ་ཆེན་པོ། ཡུམ་ཆེན་ཨེ་ཀ་ཛ་ཊི། ལྷ་མོ་འདོད་ཁམས་དབང་ཕྱུག །སྟོབས་འཕྲོག་གདོང་བཞི་གཉན་པོ། དཔལ་ལྡན་དམག་ཟོར་རྒྱལ་མོ། གནོད་སྦྱིན་དྲེགས་པ་ལྕམ་སྲིང་། ཞིང་སྐྱོང་ཤ་ཟ་ཡབ་ཡུམ། རྒྱལ་ཆེན་
རྣམ་མང་ཐོས་སྲས། དམ་ཅན་ཆོས་ཀྱི་རྒྱལ་པོ་སོགས། རྡོ་རྗེའི་ཆོས་སྐྱོང་བའི་སྲུང་མ་སྤྲུལ་བ་ཡང་སྤྲུལ་འཁོར་ཚོགས་དང་བཅས་པས་རྣམས་ཀྱི་ཞལ་དུ་བདུད་རྩིའི་བསང་གིས་མཆོད། ཨོཾ་ཨཱ༔ཧཱུྃ། དཔལ་མྱུར་མཛད་ཡེ་
#* ཤེས་ཀྱི་མགོན་པོ་ཕྱག་དྲུག་པ། དཔལ་མགོན་ཕྱག་བཞི་བྱ་རོག་གི་གདོང་ཅན། མགོན་དཀར་ཡིད་བཞིན་གྱི་ནོར་བུ། མགོན་དམར་དབང་གི་རྒྱལ་པོ། མགོན་ལྗང་ཚོགས་བདག་ཆེན་པོ། མཐུ་ཆེན་ལེགས་ལྡན་མགོན་
515



རོལ་བའི་རྡོ་རྗེའི་གསུང་འབུམ།
པོ། དཔལ་མགོན་ཚོགས་ཀྱི་བདག་པོ། སྐུ་གསུང་ཐུགས་ཀྱི་མགོན་པོ། མགོན་པོའི་དགྲ་བླ་བཅུ་གསུམ། མགོན་པོ་མ་ནིང་ནག་པོ། བདུད་མགོན་ཏྲཀྵད་དམར་ནག །དཔལ་མགོན་སྟག་ཞོན་ཆེན་པོ། གསང་ཆེན་
སྔགས་སྲུང་ཁྲོས་མ། ཞིང་སྐྱོང་སེང་གདོང་ཡབ་ཡུམ། མ་ཅིག་དུར་ཁྲོད་བདག་མོ། གནོད་སྦྱིན་ཤན་པ་དམར་པོ། དམ་ཅན་དཀར་བདུད་ལྕམ་དྲལ། ཞིང་བློན་རྡོ་རྗེ་བདུད་འདུལ། བཀའ་སྡོད་བརྟན་མ་བཅུ་གཉིས་
སོགས། གསང་སྔགས་གསར་རྙིང་གི་ཆོས་འཁོར་གཉན་པོ་སྐྱོང་བར་མཛད་པའི། སྲུང་མའི་དབང་པོ་སྤྲུལ་བ་ཡང་སྤྲུལ་བཀའ་འཁོར་དམ་ཅན་རྒྱ་མཚོའི་ཚོགས་དང་བཅས་པ་རྣམས་ཀྱི་ཞལ་དུ་བདུད་རྩིའི་བསང་གིས་
མཆོད། ཨོཾ་ཨཱཧཱུཾ། ཆོས་འཁོར་ཡོངས་ཀྱི་སྲུང་མ། སྲིད་གསུམ་ནོར་གྱི་དབང་ཕྱུག །འཛམ་བུའི་གླིང་གི་དབུགས་སྡུད། ཨོ་རྒྱན་པདྨའི་བཀའ་སྡོད། དཀོར་བདག་བེ་ཧར་སྐུ་ལྔ། ཐུབ་བསྟན་སྐྱོང་བའི་སྲུང་མ། སྟོབས་
# འཕྲོག་གདོང་བཞིའི་ལས་བྱེད། བསྟན་དགྲའི་སྲོག་གི་གཤེད་མ། གནོད་སྦྱིན་ཙེའུ་དམར་པོ། དམ་ཉམས་སྲོག་ལེན་དམར་པོ། ཆོས་སྐྱོང་བསེ་ཡི་ཁྲབ་ཅན། ཡེ་ཤེས་དབྱིངས་ཀྱི་རྗེ་མོ། སྔགས་སྲུང་ཁྲོས་མ་རལ་གཅིག །
དགྲ་སྲོག་གཅོད་པའི་དཔའ་བོ། དམ་ཅན་རྔོན་པ་ནག་པོ། དགྲ་གསོད་ཤན་པ་ལག་དམར། གཟའ་རྒོད་སྲོག་གི་སྤུ་གྲི། གསང་མཛོད་བྱེ་བའི་བདག་མོ། ཁམས་གསུམ་སྲོག་ལ་དབང་བསྒྱུར། ལྟས་ངན་ཐན་གྱི་བདག་
516



ཞེ་ལྔ་
༄༅། །མོ། དགྲུ་བོའི་བླ་རྐུན་དབང་མོ། དགྲ་ཤ་ཟ་བའི་དཔའ་མོ། དགྲ་ཁྲག་འཐུང་བའི་རྩལ་ཆེན། དགྲ་སྙིང་འབྱིན་པའི་མཐུ་ལྡན། མྱུར་མགྱོགས་ཤ་ཟ་ཧོར་མོ། དམ་ཉམས་དགྲ་བོའི་སྙིང་འབྱིན། མ་མོ་བཛྲ་པུ་ཊི།
དཀོར་ནོར་གཏེར་གྱི་མངའ་བདག །མྱུར་མགྱོགས་ཤུགས་ལྡན་ཆེན་པོ། དགེ་བསྙེན་རྡོ་རྗེ་བདུད་འཇོམས། སྲིད་གསུམ་གཏེར་བདག་ཆེན་པོ། རྒྱལ་ཆེན་ལས་རབ་རྡོ་རྗེ་སོགས་བརྒྱུད་གསུམ་རིག་འཛིན་བླ་མའི་བཀའ་
དང་ཐ་ཚིག་ལ་གནས་པའི་ཆོས་འཁོར་གཉན་པོ་སྐྱོང་བར་མཛད་པའི་སྲུང་མ་དྲེགས་པའི་དབང་པོ་དམ་ཚིག་ཅན་བཀའ་ཡི་འཁོར་ཚོགས་དང་བཅས་པ་ཁྱེད་རྣམས་ཀྱི་ཞལ་དུ་བདུད་རྩིའི་བསང་གིས་མཆོད། ཨོཾ་ཨཱཿཧཱུྃ།
བསྐལ་བཟང་སངས་རྒྱས་སྟོང་གི་གདུལ་ཞིང་། མི་མཇེད་སྟོང་གསུམ་གྱི་གཞི་བདག །འཛམ་གླིང་སྤྱི་ཡི་གཞི་བདག །རྒྱ་གར་རྒྱ་ནག་གི་གཞི་བདག །བོད་ཡུལ་གངས་ཅན་པའི་གཞི་བདག །ཁྱད་པར་དུ་རྨ་སྟོད་གངས་
དཀར་ཤེལ་གྱི་ཕོ་བྲང་ན་བཞུགས་པའི། ལྷ་ཡི་དགེ་བསྙེན་ཆེན་པོ་ཨ་མྱེ་རྨ་གཉན་སྦོམ་ར། རྔ་རྨ་གཉིས་ཀྱི་མཚམས་ཤེད་ན། སྲ་བརྟན་རྡོ་རྗེའི་བྲག་རྫོང་འབར་བའི་དཀྱིལ་དུ། གངས་རི་གཡུ་ཡི་ཏོག་ལྡན། རང་སྣང་
» འཕྲུལ་གྱི་གཞལ་ཡས་ཆེན་པོ། རིན་ཆེན་སྣ་ལྔའི་ཕོ་བྲང་ཡངས་པའི་དབུས་སུ། འོད་འབར་གསེར་ཁྲི་གཡུ་ཁྲིའི་གདན་ལ་འགྱིང་བའི་ཆེ་བཙན་གཉན་པོ་གཡུ་སྨན་འབར་བ། གསང་མཚན་དམུ་བདུད་ཆེན་པོ་རྡོ་རྗེ་རྩེ་
517



མོ་
རོལ་བའི་རྡོ་རྗེའི་གསུང་འབུམ།
དགུ། ཡབ་ཡུམ་བཙུན་མོ་སྲས་བློན་སྒོ་སྐྱོང་རུ་འདྲེན་འཕྲང་སེལ་ཕྱག་བརྙན་སྡེ་བརྒྱད་དྲེགས་པའི་དཔུང་ཚོགས་དང་བཅས་པ་ཁྱེད་རྣམས་ཀྱི་ཞལ་དུ་བདུད་རྩིའི་བསང་གིས་མཆོད། ཨོཾ་ཨཱཧཱུྃ། ས་འདི་ལ་གནས་པའི་
ས་བདག །ཡུལ་འདི་ལ་གནས་པའི་ཡུལ་ལྷ། གནས་འདི་ལ་གནས་པའི་གནས་བདག །ཕ་མེས་བརྒྱུད་ཀྱི་ཡུལ་ལྷ། བུ་ཚ་དར་བའི་སྐྱེས་ལྷ། མགོན་སྐྱབས་མཛད་པའི་དགྲ་བླ། མཐུན་རྐྱེན་སྒྲུབ་པའི་གྲོགས་ལྡན།
དཔལ་རྩལ་དང་དཔུང་གྲོགས་མཛད་པའི་གཞི་བདག །སྡོང་གྲོགས་བྱེད་པའི་ཡུལ་ལྷ་གཉན་པོ། མཁའ་ལྡིང་འདབ་ལྡན་དབང་པོ་འགྱིང་འདྲའི་ས་འཛིན་ལྷུན་པོའི་སྤོ་ལ་བརྟེན་ཅིང་གནས་བཅའ་བ། དགྱེས་ཤིང་དབང་
བསྒྱུར་བ། ནང་དུ་རང་སྣང་རིན་ཆེན་དུ་མའི་ཁམས་ལས་གྲུབ་པའི་ཕོ་བྲང་རྒྱ་ཁྱོན་ཚད་མེད་པ། གསེར་གཡུའི་རྒྱ་ཕིབས་སྟེང་ཐོག་རིམ་པ་གསུམ་ལྡན་ནོར་བུའི་ཏོག་གིས་མཛེས་ཤིང་བརྗིད་པ། བཀོད་པ་རབ་ཏུ་ལེགས་
ཤིང་བལྟ་ན་སྡུག་པ་ཡིད་དུ་འོང་བ། ནང་ཐམས་ཅད་འདོད་དགུའི་དཔལ་འབྱུང་རིན་པོ་ཆེའི་གཏེར་དང་། འབྲུ་རིགས་ཟབ་ཆེན་གོས་དར་དུ་མའི་བང་མཛོད་མང་པོས་ཡོངས་སུ་གང་བའི་དབུས་སུ། ཆེ་བཙན་དགྲ་བླའི་
རྒྱལ་པོ། གནས་བདག་བ་གམ་གཉན་ཆེན། ཡུམ་སྲས་བློན་འབངས་མངག་གཞུག་བཀའ་འཁོར་དང་བཅས་པ། འཁོར་ས་ར་བ་རིམ་པ་གསུམ་གྱི་ནང་དུ་དཔའ་གཏུམ་འཇིགས་སུ་རུང་བའི་སྡེ་བརྒྱད་དྲེགས་པའི་དམག་
518



ཞེ་དྲུག་
༄༅། །ཚོགས། དགྲ་འཇོམས་རྣོ་ངར་འབར་བའི་མཚོན་ཆ་སྣ་ཚོགས་ཐོགས་པ་དུ་མས་ཡོངས་སུ་གང་བའི་འཁོར་ཚོགས་དང་བཅས་པ་ཁྱེད་རྣམས་ཀྱི་ཞལ་དུ་བདུད་རྩིའི་བསང་གིས་མཆོད། ཨོཾ་ཨཱཧཱུཾ། ཉི་མ་ཤར་
ཕྱོགས་ན་བཞུགས་པའི། ཤར་གྱི་འགྱིང་རི་སྨུག་པོ། རེ་འགའ་རབ་དཀར་རྟ་མཆོག་རླུང་གི་ཤུགས་ཅན་ལ་ཞོན་པ། རེ་འགའ་ལྷ་གཡག་ཞོལ་པོ་གངས་ཀྱི་རི་འདྲ་ལ་བཅིབས་པ། རེ་འགའ་བཙན་རྟ་དམར་པོ་གློག་ལྟར་
འཁྱུག་པ་ལ་ཆིབས་ཤིང་གཅིག་ཏུ་མ་ངེས་པ། རྫུ་འཕྲུལ་དང་སྤྲུལ་བ་བསམ་ལས་འདས་པའི་མི་མིན་དྲེགས་པའི་དབང་པོ་འཁོར་དང་བཅས་པ། གཞན་ཡང་ཀི་ལུང་ཀླུ་མོ་གཏེར་གྱི་བདག་མོ། དགྲ་བླའི་རྒྱལ་པོ་དཔའ་
བོ་གཟི་ལྡན་སོགས་རང་ཡུལ་གྱི་སྐྱེས་ལྷ་གྲོགས་ལྷ་ཡུལ་ལྷ་གཞི་བདག་མཐུ་བོ་ཆེ་འཁོར་ཚོགས་དང་བཅས་པ་རྣམས་ཀྱི་ཞལ་དུ་བདུད་རྩིའི་བསང་གིས་མཆོད། ཨོཾ་ཨཱ༔ཧཱུྃ། གཞན་ཡང་ཕ་རི་གཡས་ལ་གནས་པ། ཚུལ་
རི་གཡོན་ལ་གནས་པ། ཉིན་རི་དཀར་ལ་གནས་པ། སྲིབ་རི་ནགས་ལ་གནས་པ། མཐོ་བ་གནམ་ལ་གནས་པ། དམའ་བ་ས་ལ་གནས་པ། སྐྱེ་བ་ཤིང་ལ་གནས་པ། སྲ་བ་བྲག་ལ་གནས་པ། གཤེར་བ་ཆུ་ལ་གནས་པ།
# གཡའ་རི་གངས་རི་ལ་གནས་པ། སྤང་རི་ནེའུ་ཐང་ལ་གནས་པ། མཚོ་དང་ལྟེང་ག་ལ་གནས་པ། འགྲོ་བའི་ལམ་འཕྲང་ལ་གནས་པ། ཉེ་འཁོར་འདི་དག་ལ་གནས་པ། ལོ་ཟླ་ཞག་ཚེས་ལ་དབང་བ། ཉི་མ་དེ་རིང་སྔ་ཕྱི་
519
t=



རོལ་བའི་རྡོ་རྗེའི་གསུང་འབུམ།
ལ་དབང་བ་སོགས་ས་བདག་རྗེ་བློན་འབངས་འཁོར་དང་བཅས་པ། དཀར་ནག་གི་དྲུང་ཤན་ལ་རྣོ་བ། ལེགས་ཉེས་ཀྱི་སྲིད་འཛིན་ལ་མཁས་པ། དམ་ཚིག་གི་རྗེས་གཅོད་ལ་མྱུར་བ། བདེན་རྫུན་གྱི་ཞལ་ལྕེ་ལ་དབང་བ།
བཀའ་ཡི་ལྷ་མ་སྲིན་སྡེ་བརྒྱད་ཡུལ་ལྷ་ཟོ་དོར་གཉན་པོ་འཁོར་ཚོགས་དང་བཅས་པ་ཁྱེད་རྣམས་ཀྱི་ཞལ་དུ་བདུད་རྩིའི་བསང་གིས་མཆོད། དེ་ལྟར་དུ་ཐུགས་རྗེ་དྭང་མཐུ་སྟོབས་རྫུ་འཕྲུལ་འཕྲིན་ལས་ཀྱི་དབང་ཕྱུག་
ཁྱེད་རྣམས་གསོལ་ཞིང་མཆོད་ནས་གང་བཅོལ་བའི་ལས་ནི། སྤྱིར་སངས་རྒྱས་ཀྱི་བསྟན་པ་རིན་པོ་ཆེ་དར་ཞིང་རྒྱས་པར་མཛོད་ཅིག །དགེ་འདུན་གྱི་སྡེ་འཕེལ་ཞིང་མཐུན་པར་མཛོད་ཅིག །བཤད་སྒྲུབ་བྱ་བས་ཉིན་
མཚན་འདའ་བར་མཛོད་ཅིག །འཚོགས་ཆས་ཀྱི་ཡོ་སྤྱད་ཕུན་སུམ་ཚོགས་པར་མཛོད་ཅིག །ཆོས་མི་ནུབ་པའི་རྒྱལ་མཚན་ཚུགས་པར་མཛོད་ཅིག །མི་འདོད་མཚན་མ་དབྱིངས་སུ་ཞི་བར་མཛོད་ཅིག །ལེགས་པའི་ཡོན
# ཏན་ཐམས་ཅད་གོང་ནས་གོང་དུ་འཕེལ་ཞིང་རྒྱས་པར་མཛོད་ཅིག །ས་ལམ་ལ་བར་ཆད་མེད་པར་མཛོད་ཅིག །ཉམས་རྟོགས་ཀྱི་ཡོན་ཏན་མཐོ་བར་མཛོད་ཅིག །འཇིག་རྟེན་གྱི་ཁམས་ཐམས་ཅད་བདེ་ཞིང་སྐྱིད་པར་
མཛོད་ཅིག །ནད་མུག་འཁྲུགས་རྩོད་ཐམས་ཅད་ཞི་བར་མཛོད་ཅིག །ཆར་ཆུ་དུས་སུ་འབབ་པར་མཛོད་ཅིག །ལོ་ཕྱུགས་ཀུན་ཏུ་ལེགས་པར་མཛོད་ཅིག །སྡང་བྱེད་ཀྱི་དགྲ་ཐམས་ཅད་ཐུལ་བར་མཛོད་ཅིག ། གནོད་
520



ཞེ་བདུན་
༄༅། །བྱེད་ཀྱི་བགེགས་ཐམས་ཅད་ཞི་བར་མཛོད་ཅིག །བྱུར་དང་བཀྲ་མི་ཤིས་པ་ཐམས་ཅད་མེད་པར་མཛོད་ཅིག །ལེགས་པ་བརྒྱ་དང་འཕྲད་པར་མཛོད་ཅིག །དགྲ་ཡོད་ན་བྱ་གཏོང་བར་མཛོད་ཅིག །བྱད་ཁ་ཡོད་
ན་ཕྱིར་ལ་བཟློག་པར་མཛོད་ཅིག །ཕོངས་བྱེད་ཀྱི་སྲི་ཀེག་ཡོད་ན་ཐུགས་ལ་གནོན་པར་མཛོད་ཅིག །དགྲ་བོའི་བུ་རྟ་ཟིལ་གྱིས་ནོན་ལ་ཆེམས་ལ་ཕོབ་ཅིག ། རང་གི་བུ་རྟའི་ཁ་འཛིན་དང་མགོན་སྐྱབས་མཛོད་ཅིག་
སྲིད་ཞིའི་ཁམས་ཀྱི་ཕྱུ་གཡང་བསྡུས་ཤིག །ཟས་ནོར་གོས་ཀྱི་ཆར་ཆེན་ཕོབ་ཅིག །ལོངས་སྤྱོད་འབྱོར་བས་བང་མཛོད་གང་བར་མཛོད་ཅིག །རྟ་དྲེལ་འབྲི་ལུག་གིས་ར་བ་གང་བར་མཛོད་ཅིག །བུ་ཚ་རིགས་བརྒྱུད་ཀྱིས་
ཁང་ཁྱིམ་གང་བར་མཛོད་ཅིག །ཚེ་སྲོག་ལ་བར་ཆད་མེད་པར་མཛོད་ཅིག །ལུས་ལ་ནད་མེད་གཟི་མདངས་རྒྱས་པར་མཛོད་ཅིག །ངག་ལ་ནམ་ཡང་བདེན་པ་ཐོབ་པར་མཛོད་ཅིག །སེམས་ལ་བདེ་སྐྱིད་ཕུན་སུམ་
ཚོགས་པར་མཛོད་ཅིག །བཟའ་བཏུང་ལ་བཅུད་གཡང་འཕེལ་བར་མཛོད་ཅིག །གོས་རྒྱན་ལ་བཀྲག་མདངས་ལྡན་པར་མཛོད་ཅིག །དཔལ་འབྱོར་ལ་གང་སྟོངས་མེད་པར་མཛོད་ཅིག །ཁམས་གསུམ་དབང་དུ་བསྡུ་
# བར་མཛོད་ཅིག ། སྲིད་གསུམ་ཟིལ་གྱིས་གནོན་པར་མཛོད་ཅིག །དགྲ་སྡེ་རྡུལ་དུ་བརླག་པར་མཛོད་ཅིག །རང་སྡེ་ཕྱོགས་ཐམས་ཅད་ལས་རྒྱལ་བར་མཛོད་ཅིག །ཆོས་སྲིད་ཀྱི་དཔལ་ལ་རང་དབང་འབྱོར་བར་མཛོད་
521



རོལ་བའི་རྡོ་རྗེའི་གསུང་འབུམ།
ཅིག །བདེ་སྐྱིད་ཉི་མའི་འོད་ལྟར་གསལ་བར་མཛོད་ཅིག །སྙན་པའི་དུང་སྒྲས་ས་ཆེན་འགེང་བར་མཛོད་ཅིག །གྲགས་པའི་བ་དན་དགུང་ལས་མཐོ་བར་མཛོད་ཅིག །མངའ་ཐང་ནོར་འཛིན་ཡངས་པའི་ཐ་གྲུ་ཁྱབ་པར་
མཛོད་ཅིག །ཆོས་སྲིད་ཀྱི་བྱ་བ་ཐམས་ཅད་འབད་མེད་ལྷུན་གྱིས་འགྲུབ་པར་མཛོད་ཅིག །མདོར་ན་ཅི་རེ་བ་དང་ཅི་སྨོན་པ་ཐམས་ཅད་ཐོགས་མེད་ཡིད་བཞིན་དུ་འགྲུབ་པའི་འཕྲིན་ལས་དང་སྡོང་གྲོགས་རྒྱ་ཆེན་པོ་
གཡེལ་བ་མེད་པར་མཛོད་ཅིག །སྨྲས་པ། རབ་འབར་ཡེ་ཤེས་ལྔ་ཡི་མེ་དཔུང་ཀློང་
། །དྲི་ཞིམ་རྩི་བཅུད་ལྡན་པ་རི་ལྟར་སྤུངས། །འབྲུ་བཅུད་སྨན་སྣ་འདོད་ལྔའི་དཔལ་འབྱོར་རིགས། །མ་ཚང་མེད་པའི་མཆོད་སྤྲིན་ཕ་
མཐའ་ཡས། །འཕགས་མཆོག་ཀུན་ཏུ་བཟང་པོའི་མཆོད་སྤྲིན་དང༌། །བྱང་སེམས་ནམ་མཁའ་མཛོད་ཀྱི་རྣམ་ཐར་ལ། །འགྲན་བཟོད་ཇི་སྲིད་ཟད་མི་ཤེས་པའི་གཏེར། །འགོག་མེད་ཅིར་ཡང་འབྱུང་བ་འདི་རྨད་བྱུང་།
མཆོག་གསུམ་བཀའ་སྲུང་དམ་ཅན་ཡུལ་ལྷ་བཅས། །མཆོད་འོས་སྦྱིན་འོས་མཆོག་དམན་མགྲོན་རིགས་ལ། །རྒྱ་ཆེན་བདུད་རྩི་བསང་གི་མཆོད་སྦྱིན་གྱི། །ལེགས་བྱས་དགེ་བ་ནམ་མཁའི་ཁྱོན་ལས་བརྒལ། །འདིར་
འབད་བྱ་བ་དོན་ཆུང་མ་ལགས་ཏེ། །བསོད་ནམས་ཡེ་ཤེས་ཚོགས་གཉིས་རླབས་པོ་ཆེའི། །རྟེན་འབྱུང་བསླུ་བ་མེད་པའི་མཐུ་དཔལ་གྱིས། །འཕྲལ་ཡུན་ལེགས་ཚོགས་འཕེལ་བ་གདོན་མི་ཟ། །མཆོད་བྱེད་རྣམས་ཀྱི་
སྣ
522



ཞེ་བརྒྱད་
ཀ༄༅། །འགལ་རྐྱེན་བར་ཆད་སེལ། །མཐུན་རྐྱེན་ཆོས་སྲིད་བསམ་དགུ་ལྷུན་གྲུབ་ནས། །མཐར་ཐུག་གཏན་བདེ་རྒྱལ་བའི་གོ་འཕང་བརྙེས། །དོན་གཉིས་ལྷུན་གྱིས་འགྲུབ་པར་གྱུར་ཅིག་གུ། །༧ ཅེས་བསང་མཆོད་བྱ་
ཚུལ་བདུད་རྩིའི་སྤྲིན་ཕུང་འདོད་དགུ་ལྷུན་འགྲུབ་ཅེས་བྱ་བ་འདི་ནི། བཞིན་གྱི་དཀྱིལ་འཁོར་ཡལོ་གའི་རི་དྭགས་ལ་འགྲན་པར་བཟོད་ཅིང་། སྨྲ་བྱེད་ཀྱི་སྒོ་མོ་རབ་ཡངས་སྐྱེས་བུའི་རྩལ་གྱིས་གནམ་རུ་འགེང་བ་ལྟ་བུའམ། རིན་ཆེན་ནེའུ་ལ་ཡི་ཞལ་ནས་ནོར་བུ་
ལུད་པ་ལྟ་བུའི་རྣམ་འགྱུར་གྱི་དཔལ་དང་ལྡན་པས། ཐམས་ཅད་འཇིགས་ཤིང་སྔངས་པར་བྱེད་ནུས་པའི་རྣམ་པར་འཕྲུལ་བ་ཅན། རང་བཞིན་གཡོ་མེད་ངང་ཚུལ་དྲང་ཞིང་བཟང་བའི་ཚད་དུ་ཕྱིན་པ། གཞོན་ནུ་དཔའ་རྩལ་སྟོབས་ནུས་བློ་རིག་ཐབས་ལྡན་སྨྲ་
མཁས་གཏམ་གྱི་འཇུག་སྒོ་གང་དང་གང་ལ་འགྲན་གྱི་དོ་ཟླ་བྲལ་བ། མིང་གི་མཚན་བཀྲ་ཤིན་ཏུ་བརྗིད་པ་ཚེ་རིང་བཀྲ་ཤིས་སྟོབས་ལྡན་དབང་རྒྱལ་ཞེས་འབོད་པ་དེ་ཉིད་ནས། རྒན་བུ་འཆོལ་པོ་ནད་མལ་དུ་ཉལ་མ་བཅུག་པར་ཅོ་འདྲིའི་ཚུལ་གྱིས་བཙན་གཉན་
ཉིས་སྐྱ་སྒྲིལ་ནས། བཟློག་མེད་རི་གཟར་གྱི་རྦབ་ཆེན་འགྲིལ་བ་བཞིན་བཀའ་ནན་དྲག་པོ་ཡང་ཡང་བབ་པ་སླར་ལྡོག་མ་ནུས་པའི་གཡར་ཁྲལ་ཙམ་དུ། ཅི་ཡང་མི་ཤེས་པའི་བླུན་རྨོངས་ཕྱུགས་ཀྱི་འདུ་ཤེས་ཅན་རོལ་བའི་མིང་འཛིན་དྲེད་པོ་དེས་གང་ཤར་ཡུད་ཙམ་
༥ ལ་ཤར་མར་སུག་ལས་འགྱིས་པའོ། །དགེའོ། །
523



རོལ་བའི་རྡོ་རྗེའི་གསུང་འབུམ།
༄༅། །བསང་མཆོད་འདོད་དགུའི་དཔལ་འཛིན་ཞེས་བྱ་བ་བཞུགས་སོ། ། ན་མོ་གུ་རུ་ཨཱརྱ་མཉྫཤྲཱི་ཡེ། འཁོར་ལོའི་མགོན་པོ་རྡོ་རྗེ་འཆང་ཆེན་དང་། །རྩ་གསུམ་སྤྱི་དཔལ་མཚོ་སྐྱེས་རྒྱལ་བའི་དབང་། །རིགས་གསུམ་གཅིག་
འདུས་བློ་བཟང་གྲགས་པ་སོགས། །དབྱེར་མེད་ཞབས་པད་བདག་གཙུག་རྒྱན་དུ་རོལ། །རླབས་ཆེན་བསོད་ནམས་ཚོགས་ཆེན་རྫོགས་པའི་ཐབས། །མཆོག་དམན་མགྲོན་རིགས་ཡོངས་ལ་བསང་མཆོད་སྤྲིན། །འབུལ་
བྱེད་གྲོང་རྒན་དག་གི་ངག་ཚིག་ལྟར། །མདོ་མེད་ཆལ་མ་ཆོལ་དུ་བྲི་བར་བྱ། །དེ་ལ་བསང་སྟེགས་མཐོ་ལ་ཡངས་པ་མཛེས་པའི་སྟེང་དུ། བསང་རྫས་དྲི་ཞིམ་པའི་ཤིང་རྩི་སྣ་ཚོགས། རྩི་བཅུད་སྨན་སྣ། དར་སྣ་གོས་སྣ་
འབྲུ་སྣ། ཤིང་ཏོག་སྣ་ཚོགས་ཤེལ་ཚིག་དཀར་ནག ཕྱེ་མར། མཆོད་གཏོར་གཟུགས་འགྲོས། དཀར་གསུམ་མངར་གསུམ་སོགས་བསང་རྫས་སུ་འོས་པའི་རིགས་གྱ་ནོམ་པའམ། ཅི་ཙམ་འབྱོར་བ་གཙང་སྦྲ་དང་ལྡན་པ་
འདུ་བྱས་ལ། ཀུན་སློང་རྣམ་པར་དག་ཅིང་མོས་གུས་ཚད་མེད་པའི་ངང་ནས། གུས་འདུད་དང་བཅས་ཏེ་སྐད་གསེང་མཐོ་བར་བྱས་ལ་འདི་སྐད། རཾ་ཡཾ་ཁཾ། ཨོཾ་ཨཱཧཱུཾ། ལན་གསུམ། ལྷ་གསོལ་ལོ། །ལྷ་མཆོད་དོ། །
སྐྱབས་གནས་རྒྱལ་བ་རྒྱ་མཚོ་སྲས་དང་བཅས་པ་ཐམས་ཅད། དྲན་པ་ཙམ་གྱིས་མདུན་གྱི་ནམ་མཁར་མངོན་སུམ་བཞིན་དུ། སྤྲིན་གྱི་ཕུང་པོ་འཐིབ་ལྟར་བཞུགས་པའི་མདུན་དུ། ཧཱུྃ་ལས་རིན་ཆེན་སྣ་ལྔ་ལས་གྲུབ་པའི་
524



ཞེ་དགུ་
ཀ༄༅། །བསང་སྟེགསཤིན་ཏུ་མཐོ་ལ་རྔམས་པ། བརྗིད་ཆགས་པ། རིན་ཆེན་སྣ་ལྔའི་རང་འོད་ཀུན་ཏུ་འཚེར་བ། ཡངས་ཤིང་རྒྱ་ཆེ་བ་སྟོང་གསུམ་དང་མཉམ་པའི་སྟེང་དུ། རཾ་ལས་བསྲེག་བྱེད་ཡེ་ཤེས་ལྔ་ཡི་མེ་དཔུང་
རབ་ཏུ་འབར་བའི་དཀྱིལ་འཁོར་གྱི་ཀློང་ན། འབྲུ་གསུམ་ཞུ་བ་ལས་བྱུང་བའི་དྲི་ཞིམ་བསང་རྫས་ཀྱི་རིགས་སྣ་ཚོགས་པ། རི་རབ་པས་དཔངས་མཐོ་བ། རྒྱ་མཚོ་བས་གཏིང་ཟབ་པ། ས་གཞི་བས་རྒྱ་ཆེ་བ། འཇའ་ཚོན་
བས་མདངས་བཀྲ་བ། ཉི་ཟླ་བས་བཀྲག་འོད་འཚེར་བ། ངོ་བོ་ཡེ་ཤེས་ཀྱི་རང་བཞིན་ལ། རྣམ་པ་འདོད་ཡོན་ལྔའི་ཕུང་པོ་བསམ་གྱིས་མི་ཁྱབ་པ། ཀུན་ཏུ་བཟང་པོའི་མཆོད་སྤྲིན་ལྟར་འདོད་དགུ་འབྱུང་བ། ནམ་མཁའ་
མཛོད་ཀྱི་རང་བཞིན་ལྟར་ཟད་མི་ཤེས་པ། དྲི་ཞིམ་འདོད་དགུ་ཡོངས་ཀྱི་དཔལ་འཛིན། བདུད་རྩི་བསང་གི་མཆོད་པའི་དུད་སྤྲིན། གནམ་ས་བར་སྣང་གི་ཁྱོན་ཐམས་ཅད་ཡོངས་སུ་ཁྱབ་པ་འདི་ཉིད། བསླུ་མེད་མཆོག་
གསུམ་ཀུན་འདུས་ཀྱི་བདག་ཉིད། ཁྱབ་བདག་འཁོར་ལོའི་མགོན་པོ། རིགས་དང་དཀྱིལ་འཁོར་རྒྱ་མཚོའི་བྱེད་པོ། བཀའ་དྲིན་མཚུངས་པ་མེད་པ། ཐུགས་རྗེ་དང་བྱིན་རླབས་ཀྱི་གཏེར་ཆེན་པོ། ཡོངས་ཀྱི་དགེ་བའི
ཀ་ བཤེས་གཉེན་དམ་པ། ཐུབ་བསྟན་ཡོངས་རྫོགས་ཀྱི་མངའ་བདག །དྲིན་ཆེན་རྩ་བའི་བླ་མ་དམ་པ། ཆེ་གེ་མོ། དཔལ་བཟང་པོ་ཡིད་བཞིན་གྱི་ནོར་བུ་བསམ་འཕེལ་དབང་གི་རྒྱལ་པོ་ལྟ་བུའི་ཞལ་དུ། འདོད་དགུའི་
525



t -
རོལ་བའི་རྡོ་རྗེའི་གསུང་འབུམ།
དཔལ་འཛིན་བསང་མཆོད་རྒྱ་ཆེན་པོ་འདིས་མཆོད་དོ། །འབྲུ་གསུམ། འཛམ་གླིང་མཛེས་བྱེད་རྒྱུན་དྲུག་མཆོག་གཉིས། འཕགས་པའི་ཡུལ་གྱི་མཁས་པ་པཎྜི་ཏ་ཆེན་པོ་ལྔ་བརྒྱུ། རྒྱ་གར་གྲུབ་ཆེན་བརྒྱད་ཅུ། གངས་
ལྗོངས་བོད་ཀྱི་མཁན་སློབ་ཆོས་གསུམ། སྒྲ་བསྒྱུར་ཀ་ཅོག་ཞང་གསུམ། ཐུགས་སྲས་རྗེ་འབངས་ཉེར་ལྔ། སྤྲུལ་བའི་གཏེར་སྟོན་བརྒྱ་རྩ། ཡེར་བའི་གྲུབ་ཆེན་བརྒྱད་ཅུ། ཆིམ་ཕུའི་སྒོམ་ཆེན་བརྒྱད་ཅུ། བཀའ་གདམས་
ཇོ་འབྲོམ་ཡབ་སྲས། ས་སྐྱའི་གོང་མ་རྣམ་ལྔ། བཀའ་བརྒྱུད་མར་མི་དྭགས་གསུམ། བོད་ཀྱི་ནོར་བུ་རྣམ་གསུམ། ཆོས་རྗེ་ཙོང་ཁ་བ་ཡབ་སྲས། ཐུགས་སྲས་དག་པ་རྣམ་བརྒྱད། བརྒྱུད་འཛིན་རྒྱལ་བ་པཎ་ཆེན། དགའ་
ལྡན་གསེར་ཁྲི་རིམ་བྱོན། རྒྱ་ཆེན་སྤྱོད་བརྒྱུད་ཀྱི་བླ་མ། ཟབ་མོ་ལྟ་བརྒྱུད་ཀྱི་བླ་མ། ཉམས་ལེན་བྱིན་རླབས་བརྒྱུད་པའི་བླ་མ། དབེན་ས་སྙན་བརྒྱུད་ཀྱི་བླ་མ་སོགས་བརྒྱུད་གསུམ་དཔལ་ལྡན་བླ་མ་ཇི་སྙེད་ཀྱི་ཞལ་དུ།
འདོད་དགུའི་དཔལ་འཛིན་བསང་མཆོད་རྒྱ་ཆེན་པོ་འདིས་མཆོད་དོ། །འབྲུ་གསུམ། ཕ་རྒྱུད་གསང་བ་འདུས་པ། མ་རྒྱུད་འཁོར་ལོ་སྡོམ་པ། གཉིས་མེད་དུས་ཀྱི་འཁོར་ལོ། གཤིན་རྗེ་དམར་ནག་འཇིགས་གསུམ།
དཔལ་ལྡན་དགྱེས་པ་རྡོ་རྗེ། རྒྱལ་ཡུམ་མཁའ་སྤྱོད་དབང་མོ། བཅོམ་ལྡན་མ་ཧཱ་མ་ཡ། ཀུན་རིག་རྣམ་པར་སྣང་མཛད། རྣམ་སྣང་མངོན་པར་བྱང་ཆུབ། ཐུབ་པ་དམ་ཚིག་གསུམ་བཀོད། བཅོམ་ལྡན་མི་འཁྲུགས་རྒྱལ་པོ།
526



ལྔ་བཅུ་
༄༅། །མགོན་པོ་ཚེ་མཐའ་ཡས་པ། འཕགས་མཆོག་ཕྱག་ན་པདྨ་སོགས། རྒྱུད་སྡེ་ཆེན་པོ་བཞིས་བསྡུས་པའི་ཡི་དམ་རྒྱལ་བ་ཞི་ཁྲོ་རབ་འབྱམས་ཀྱི་ལྷ་ཚོགས་འཁོར་དང་བཅས་པ་ཐམས་ཅད་ཀྱི་ཞལ་དུ་འདོད་དགུའི་
དཔལ་འཛིན་བསང་མཆོད་འདི་མཆོད་དོ། །འབྲུ་གསུམ། ཕྱོགས་དང་དུས་ཀྱིས་བསྡུས་པའི་རྒྱལ་བ་རྫོགས་པའི་སངས་རྒྱས་ཐམས་ཅད་དང་། ཁྱད་པར་དུ་བསྐལ་བཟང་གི་སངས་རྒྱས་སྟོང་རྩ་གཉིས། ཡང་སྒོས་རྣམ་
འདྲེན་བཞི་བ་མཉམ་མེད་ཐུབ་པའི་དབང་པོ། བྱང་ཆུབ་སེམས་དཔའ་ཆེན་པོ་ཉེ་བའི་སྲས་ཆེན་བརྒྱད། བསྐལ་བཟང་གི་སེམས་དཔའ་བཅུ་དྲུག རང་རྒྱལ་ཆེན་པོ་བཅུ་གཉིས་ཉན་ཐོས་ཆེན་པོ་བཅུ་དྲུག །འཕགས་པའི་
གནས་བརྟན་ཆེན་པོ་བཅུ་དྲུག་སོགས། སྐྱབས་གནས་དཀོན་མཆོག་རྒྱ་མཚོའི་ཚོགས་འཁོར་དང་བཅས་པ་ཐམས་ཅད་ཀྱི་ཞལ་དུ། འདོད་དགུའི་དཔལ་འཛིན་བསང་མཆོད་འདི་མཆོད་དོ། །འབྲུ་གསུམ། ལྷག་པའི་ལྷ་
མཆོག་གཙུག་ཏོར་རྣམ་པར་རྒྱལ་མ། སེང་ལྡེང་ནགས་ཀྱི་སྒྲོལ་མ། རྗེ་བཙུན་ཡིད་བཞིན་འཁོར་ལོ། ལྷ་མོ་ཀུ་རུ་ཀུལླེ། འཕགས་མ་ཕོངས་པ་ཀུན་སེལ། གཙུག་ཏོར་གདུགས་དཀར་མོ། ལྷ་མོ་འོད་ཟེར་ཅན་མ།
འཕགས་མ་དགྲ་དཔུང་འཇོམས་མཛད། ཁྲོ་མོ་རྡོ་རྗེ་སྡེར་མོ། རི་ཁྲོད་ལོ་མ་ཅན་དང་། དཔལ་ཆེན་མོ་སོགས་གསང་སྔགས་རིག་སྔགས་གཟུགས་སྔགས་ཀྱི་ལྷ་ཚོགས། ཡུལ་ཆེན་སོ་གཉིས། གནས་ཆེན་ཉེར་བཞི། དུར་
527



རོལ་བའི་རྡོ་རྗེའི་གསུང་འབུམ།
ཁྲོད་ཆེན་པོ་བརྒྱད་ན་ས་དང་ལམ་ལ་གནས་པའི་དཔའ་བོ་དཔའ་མོ། གནས་གསུམ་གྱི་མཁའ་འགྲོའི་ཚོགས་འཁོར་དང་བཅས་ ས་པ་ཐམས་ཅད་ཀྱི་ཞལ་དུ། འདོད་དགུའི་དཔལ་འཛིན་བསང་མཆོད་འདི་མཆོད་དོ། །འབྲུ་
གསུམ། དུར་ཁྲོད་ཆེན་པོ་བསིལ་བའི་ཚལ་དང་། ཙནྡན་རྐང་གཅིག་པའི་དྲུང་ན་བཞུགས་པའི། ཐེག་པ་ཆེན་པོའི་བཀའ་སྲུང་། ཡེ་ཤེས་གསལ་བའི་སྤྱན་ལྡན། རྫུ་འཕྲུལ་མྱུར་བའི་ཞབས་ལྡན། ཐུགས་རྗེ་དང་མཐུ་
སྟོབས་ཚད་མེད་པའི་བདག་ཉིད་ཅན། མྱུར་མཛད་ཡེ་ཤེས་ཀྱི་མགོན་པོ་ཕྱག་དྲུག་པ། མགོན་པོ་ཡིད་བཞིན་གྱི་ནོར་བུ་འཁོར་ཚོགས་བདུད་མགོན་དྲག་ཤད་ནག་པོ། དྲག་ཀི་རཱ་ཛ། ཛི་ན་མི་ཏྲ། ཀྵེ་ཏྲ་པ་ལ་སོགས་སྤྲུལ་
བ་ཡང་སྤྲུལ་བཀའ་འཁོར་རྒྱ་མཚོའི་ཚོགས་དང་། དུས་གསུམ་རྒྱལ་བའི་བསྟན་སྲུང་། འདོད་པ་ཁམས་ཀྱི་དབང་མོ། ཡུམ་ཆེན་དབྱིངས་ཀྱི་རྗེ་མོ། དཔལ་ལྡན་དམག་ཟོར་གྱི་རྒྱལ་མོ། བཀའ་འཁོར་མདུན་གྱི་བཤུལ་
འདྲེན་སེང་གེའི་གདོང་ཅན། སླད་ཀྱི་རྗེས་འབྲང་སྟག་གི་གདོང་ཅན། དུས་བཞིའི་རྒྱལ་མོ་རྣམ་བཞི། བདུད་ཕྲུག་བྱེ་བ་འབུམ་སྡེ། ལྷ་མོ་ཚེ་རིང་མཆེད་ལྔ། ཞིང་སྐྱོང་བསྟན་མ་བཅུ་གཉིས་སོགས་བཀའ་འཁོར་སྤྲུལ་བའི་
དམག་ཚོགས་དང་བཅས་པ་རྣམས་དང་། སྟོབས་འཕྲོག་གདོང་བཞི་གཉན་པོ། དཔའ་བོ་བྲམ་ཟེ་གཟུགས་ཅན། ཡུམ་ཆེན་གཡུང་མོ་ནག་མོ། ལས་མཛད་གཏུམ་མོ་ལྗང་ཁུ། སེར་ནག་སེང་ག་ལི་མ། དམར་ནག་སྲིན་མོ་
528



ང་གཅིག་
༄༅། ། ཆེན་མོ། གྲི་ཐོགས་ཆེན་པོ་བརྒྱད། ཤན་པ་ཉེར་གཅིག །ཞིང་སྐྱོང་ཕོ་མོ་འབུམ་སྡེ་དང་བཅས་པ་རྣམས་དང༌
། རྒྱལ་ཆེན་རྣམ་མང་ཐོས་སྲས། རྟ་བདག་ཆེན་པོ་བརྒྱད་འཁོར་དང་བཅས་པ། ལས་འབྲས་དྲང་
ཤན་གྱི་བདག་པོ། དམ་ཅན་ཆོས་ཀྱི་རྒྱལ་པོ་ཕྱི་ནང་གསང་གསུམ་འཁོར་དང་བཅས་པ་རྣམས། ཐེག་ཆེན་བྱམས་པ་གླིང་གི་སྐྱེས་མཆོག་འདུས་སྡེ་རིན་པོ་ཆེས། བརྟེན་ཅིང་བསྒྲུབ་པའི་ཆོས་སྐྱོང་། གསོལ་ཞིང་མཆོད་
པའི་སྲུང་མ་དམ་ཚིག་ཅན་འཁོར་དང་བཅས་པ་ཐམས་ཅད་ཀྱི་ཞལ་དུ། འདོད་དགུའི་དཔལ་འཛིན་བསང་མཆོད་འདི་མཆོད་དོ། །འབྲུ་གསུམ། ཁྱད་པར་དུ་རྣལ་འབྱོར་བ་བདག་གིས། མགོ་ལ་གྱོན་པའི་རྨོག་འཕུ་ལྟ་
བུ། ལུས་ལ་བགོ་བའི་གོ་ཁྲབ་ལྟ་བུ། དགྲ་ལ་ཕྱར་བའི་རྣོ་མཚོན་ལྟ་བུ། གཉེན་ལ་བྱམས་པའི་ཕ་མ་ལྟ་བུ། གཞི་ལ་འདུག་པའི་མགོན་སྐྱབས་ཆེན་པོ། བྱེས་སུ་འགྲོ་བའི་དཔུང་གྲོགས་ཆེན་པོ། བསྟེན་ན་སྙིང་ཉེ་བ།
གསོལ་ཞིང་མཆོད་ན་འདོད་དགུའི་དངོས་གྲུབ་སྟེར་བ། བཅོལ་ན་འཕྲིན་ལས་མྱུར་བ། བཤད་སྒྲུབ་ཀྱི་ཆོས་འཁོར་སྤེལ་བ། བསྟན་འཛིན་སྐྱེས་བུའི་དབུ་འཕངས་བསྟོད་པ། དགེ་འདུན་འདུས་པའི་སྡེ་སྐྱོང་བ། བསྟན་
* དགྲ་འདུལ་བའི་དཔའ་བོ། ཆད་ན་མཐུ་རྩལ་ཆེ་བ། དམ་ཉམས་དགྲ་བོའི་སྲོག་གི་གཤེད་མ། དགྲ་སྙིང་འབྱིན་པ་ལ་རྩལ་ཆེ་བ། བགེགས་དཔུང་འཇོམས་པ་ལ་མཐུ་སྟོབས་མངའ་བ། ཨོ་རྒྱན་པདྨའི་བཀའ་ཉན།
529



རོལ་བའི་རྡོ་རྗེའི་གསུང་འབུམ།
ལུགས་གསུམ་མི་འགྱུར་བསམ་ཡས་གཙུག་ལག་ཁང་ཆེན་པོའི། བྱང་ཕྱོགས་བྱང་ཆུབ་སེམས་བསྐྱེད་གླིང་གི་བཀའ་སྲུང་། ལེགས་ཉེས་ཀྱི་རྟིང་འཛིན་ལ་མཁས་པ། དཀར་ནག་གི་དྲང་ཤན་ལ་རྣོ་བ། དམ་ཚིག་གི་རྗེས་
གཅོད་ལ་མྱུར་བ་ཆོས་སྐྱོང་བའི་སྲུང་མ་གཉན་པོ། གསང་ཕུ་ནེའུ་ཐོག་གི་མདོ་སྔགས་ཆོས་ཀྱི་དགའ་ཚལ་སྐྱོང་མཛད། བདེ་གཤེགས་རིན་ཆེན་མིང་གི་རྣམ་འཕྲུལ་རྒྱལ་ཆེན་རྣམ་མང་ཐོས་སྲས་ཀྱི་སྤྲུལ་བ། མགོན་པོ་
གནོད་སྦྱིན་དམར་ནག་བསེ་ཡི་ཁྲབ་ཅན། རྟ་མཆོག་རག་པ་རླུང་གི་ཤུགས་ལྡན་ལ་ཅིབས་པ། རྟ་མཚལ་བུ་རྟིང་དཀར་དང་བྱ་ཕོ་མཚལ་ལུ་རོལ་ཏུ་འཁྲིད་པ། སྐུ་ཡི་སྤྲུལ་བ་ཀླུ་བཙན་མཐིང་ནག །གསུང་གི་སྤྲུལ་བ་
བཙན་རྒོད་དམར་ནག །ཐུགས་ཀྱི་སྤྲུལ་བ་ལྷ་རིགས་དཀར་པོ། རྗེ་རྒྱལ་རིན་ཆེན་མཚར་སྡུག །ཡོན་ཏན་གྱི་སྤྲུལ་བ་གཏེར་སྲུང་དཀར་པོ། འཕྲིན་ལས་ཀྱི་སྤྲུལ་བ་བཙན་གྱི་དམག་དཔོན། དེ་དག་གི་སྤྲུལ་བ་སྦྲུལ་ནག་
དང་སྤྲེའུ། དགེ་སློང་དང་སྟག་ཤར། བྱི་ལ་ཀ་བ་དང་སྔགས་པ་ནག་པོ་སོགས་ཀྱི་ཕོ་ཉ་གྲངས་མེད་འགྱེད་པ། གཞན་ཡང་འཁོར་ཚོགས་ལྷ་ཀླུ་གཤིན་རྗེ། མ་གཟའ་སྲིན་པོ། བཙན་གི་ཕོ་བདུད་མོ་བདུད་སོགས་སྤྲུལ་བ་
ཡང་སྤྲུལ་བསམ་གྱིས་མི་ཁྱབ་པ་དང་བཅས་པ་ཐམས་ཅད་ཀྱི་ཞལ་དུ། འདོད་དགུའི་དཔལ་འཛིན་བསང་མཆོད་འདི་མཆོད་དོ། །འབྲུ་གསུམ། མདོ་སྨད་བྱང་གི་ཕྱོགས་ཀྱི་ཆོས་སྡེ་ཆེན་པོའི་སྲུང་མ། ཀུན་མཁྱེན་བཞད་
530



ང་གཉིས་
༄༅། །པའི་རྡོ་རྗེའི་བཀའ་སྡོད། དཔལ་ལྡན་བཀྲ་ཤིས་འཁྱིལ་གྱི་བསྟན་སྲུང་། མཁས་མང་ཐོས་བསམ་གླིང་བའི་ཆོས་སྐྱོང་། གནས་སྐྱོང་ཆོས་ཀྱི་རྒྱལ་པོ་ཆེན་པོ་བློན་པོ་བྱ་ཁྲི་མིག་གཅིག་སོགས་བཀའ་འཁོར་སྤྲུལ་
བའི་དམག་ཚོགས་དཔག་ཏུ་མེད་པའི་ཞལ་དུ། འདོད་དགུའི་དཔལ་འཛིན་བསང་མཆོད་འདི་མཆོད་དོ། །འབྲུ་གསུམ། ཁྱད་པར་དུ་རྣལ་འབྱོར་བ་བདག་གི་རྩེ་གཅིག་དད་ཅིང་བསྟེན་པའི་སྲུང་མ། ཆེད་དུ་གཉེར་ནས་
བསྒྲུབ་པའི་ཆོས་སྐྱོང་། ཡུན་དུ་གསོལ་ཞིང་མཆོད་པའི་བཀའ་སྲུང་ཆེན་པོ། ཁྱབ་བདག་རྡོ་རྗེ་འཆང་གི་བཀའ་ཉན། བརྒྱུད་གསུམ་དཔལ་ལྡན་བླ་མའི་ཐ་ཚིག་ལ་གནས་པ། འཇམ་དཔལ་ཁྲོ་བོ་གཤིན་རྗེ་གཤེད་ཀྱི་
བཀའ་སྡོད། བྱང་ཤར་མ་རུ་ཙེ་ཡི་གནས་སྲུང་། བྲག་དམར་མཆོད་ལྡིང་གི་ཕོ་བྲང་། འཇིགས་རུང་དུར་ཁྲོད་རོལ་བའི་གཞལ་ཡས་ཆེན་པོ་ན། ཡབ་ལྷ་ཆེན་མ་ཧཱ་དེ་ཝ། ཡུམ་སྲིན་མོ་ཁྲག་གི་རལ་བ་ཅན། སྲས་གནོད་
སྦྱིན་ཆེན་པོ་ཟངས་ཀྱི་བཀྱེ་ཅན། བསེ་ཡི་སྐྱེས་བུ་ཆེན་པོ་དབང་གི་མདོག་ཅན། སྐུ་སྲིན་པོ་བས་ཀྱང་འཇིགས་སུ་རུང་བ། གསུང་གཡུ་འབྲུག་བས་ཀྱང་ཟིལ་གནོན་ཆེ་བ། ཐུགས་གཤིན་རྗེ་བས་ཀྱང་རྔམས་འཁྲུགས་པ་
w རྒྱུག་ན་ནམ་མཁའ་རླབས་ཀྱིས་གཤེགས་པ། རྒོད་ན་ཉི་ཟླ་ཐང་ལ་འཕེན་པ། ཟོས་ན་རི་རབ་ལྷུན་པོ་གྱུར་མིད་བྱེད་པ། རྔམས་ན་སྲིད་པ་གསུམ་གྱིས་མི་ཚིམ་པ། འཐུང་ན་རྒྱ་མཚོ་ཆེན་པོ་ཧུབ་ཀྱིས་འདྲེན་པ། ཁྲོས་ན་
531



1
རོལ་བའི་རྡོ་རྗེའི་གསུང་འབུམ།
ཁམས་གསུམ་མ་ལུས་ཟ་བར་ནུས་པ། འཕྲིན་ལས་གློག་ཞགས་ལྟར་མྱུར་བ། མཐུ་སྟོབས་ཐོག་མདའ་ལྟར་རྩལ་ཤུགས་ཆེ་བ། བཅོལ་ན་ལས་བཞི་ཐོགས་མེད་དུ་སྒྲུབ་པ། ཆད་ཅིང་བསྐུལ་ན་དབང་རྩལ་མྱུར་བ།
བསམ་པའི་རེ་འདོད་ཐམས་ཅད་ཡིད་བཞིན་དུ་སྐོང་བ། དགྲ་དཔུང་གཞོམ་པ་ལ་རྡོ་རྗེ་རྩེ་བརྒྱ་ལྟར་ནུས་མཐུ་ཆེ་བ། བགེགས་ཚོགས་འདུལ་བ་ལ་གནམ་ལྕགས་སྟོང་ལོས་དྲག་ཤུལ་ཆེ་བ། མི་བསྲུན་གདུག་པའི་སྲོག་
དབུགས་ལ་རྔམས་པ། བསྟན་དགྲ་སྡིག་པོ་ཆེའི་ཤ་ཁྲག་ལ་རོལ་བ། ཉེས་ཅན་སྟོང་གི་ཁྲག་ལ་སྲེད་པ། དམ་ཚིག་ཉམས་པའི་དོན་སྙིང་དམར་འདོན་བྱེད་པ། རྣམ་གྲོལ་དགེ་འཕེལ་གླིང་གི་བསྟན་སྲུང་། བསྟན་འཛིན་
སྐྱེས་མཆོག་དམ་པའི་བཀའ་ཡི་མངག་གཞུག །དགེ་འདུན་འདུས་པའི་ཚོགས་ཀྱིས་དགྲ་བླ་ཆེན་པོ། མདོ་སྔགས་ཆོས་འཁོར་ཡོངས་ཀྱི་སྲུང་མ་གཉན་པོ། འཇམ་དཔལ་ཁྲོ་བོའི་གསུང་གི་སྤྲུལ་བ། སྐྱེས་བུ་ཆེན་པོ་གནོད
ན་དམར་ནག །རེ་འགའ་བཙན་རྒོད་ལྟར་མགྱོགས་བྱེད་རྟ་དམར་ལ་ཞོན་པ། རེ་འགའ་སྐྱེས་བུ་ལྟར་ར་སྐྱེས་ཁམས་པ་ལ་ཞོན་པ། རེ་འགའ་བཀའ་སྡོད་ཆེན་པོ་དགྲ་བླ་མྱུར་མགྱོགས་ཅན། ལྕམ་སྲིང་ཡིད་བཞིན་གྱི་
ནོར་བུ། སྲིང་མོ་སྲིད་པའི་ལྷ་མོ་གདོང་དམར་མ། ལས་མཁན་ཆེན་པོ་སྲོག་བདག་དམར་པོ། སྤྲུལ་བ་གྲི་ཐོགས་ཆེན་པོ་རྣམ་བརྒྱད། ཡང་སྤྲུལ་རོ་བཤན་ཉེར་གཅིག །བཀའ་ཡི་འཁོར་ཚོགས་སྡེ་བརྒྱད་ཀྱི་དམག་དཔུང་
532



T
ང་གསུམ་
༄༅། །འཇིགས་སུ་རུང་བ། ལག་ན་རྣོ་མཚོན་སྣ་ཚོགས་ཐོགས་པའི་ཕོ་ཉ་ལས་མཁན་གྲངས་མེད་པ། ཉི་ཟེར་གྱི་རྡུལ་ཚོགས་ལྟར་འཁྲིགས་པའི་བཀའ་སྡོད་དམ་ཅན་རྒྱ་མཚོའི་ཚོགས་འཁོར་དང་བཅས་པ་ཐམས་
ཅད་ཀྱི་ཞལ་དུ། འདོད་དགུའི་དཔལ་འཛིན་བསང་མཆོད་འདི་མཆོད་དོ། །འབྲུ་གསུམ། དུས་གསུམ་རྒྱལ་བ་ཡོངས་ཀྱི། ཡོན་ཏན་རྒྱ་མཚོའི་རང་གཟུགས། གདུལ་བྱའི་དབུལ་བ་སེལ་ཕྱིར། ནོར་དང་གཏེར་གྱི་མངའ་
བདག །གནོད་སྦྱིན་ནོར་ལྷའི་སྡེ་དཔོན། མགོན་དཀར་ཡིད་བཞིན་གྱི་ནོར་བུ། ནོར་ལྷ་སྨུག་འཛིན་དབང་པོ། ཐུགས་རྗེའི་རྣམ་སྤྲུལ་མགོན་པོ་ཛཾ་བྷ་ལ་དཀར་པོ། འཁོར་ཚོགས་རིགས་བཞིའི་ཌ་ཀི །ནོར་བདག་ཛཾ་བྷ་
ལ་སེར་པོ། གནོད་སྦྱིན་ཛམ་བྷ་ལྷ་རིགས་ལྔ། དཔལ་ལྡན་ཚོགས་བདག་དམར་ཆེན། གནོད་སྦྱིན་ཕོ་དགུ་མོ་དགུ། ལྷ་མོ་ནོར་རྒྱུན་མ་ཆེན་མོ། ནོར་ལྷ་དབྱུག་གུ་མཆེད་གསུམ། ཟས་ལྷ་གྲོགས་ལྷ་གཡང་ལྷ་ནོར་ལྷ་རྒྱ་
མཚོའི་ཚོགས་འཁོར་དང་བཅས་པ་ཐམས་ཅད་ཀྱི་ཞལ་དུ། འདོད་དགུའི་དཔལ་འཛིན་བསང་མཆོད་འདི་མཆོད་དོ། །འབྲུ་གསུམ། སྟོང་གསུམ་བྱེ་བ་ཕྲག་བརྒྱའི་གཞི་བདག །ལྷོ་རྒྱལ་འཛམ་བུའི་གླིང་གི་གཞི་བདག །
# དབུས་འགྱུར་རྡོ་རྗེ་གདན་གྱི་གཞི་བདག །རྒྱ་གར་འཕགས་ཡུལ་གྱི་གཞི་བདག །རྒྱ་ནག་ལྗོངས་ཡུལ་གྱི་གཞི་བདག །གེ་སར་གླིང་གི་གཞི་བདག །སྟག་གཟིག་ཞང་ཞུང་གི་གཞི་བདག །ལྷོ་བྱང་ཤར་ནུབ་ཀྱི་གཞི་བདག་
533



རོལ་བའི་རྡོ་རྗེའི་གསུང་འབུམ།
སྤུ་རྒྱལ་བོད་ཀྱི་གཞི་བདག །མདོ་དབུས་གཙང་གསུམ་གྱི་གཞི་བདག་གནས་བདག་ཡུལ་ལྷ་འཁོར་ཚོགས་དང་བཅས་པ་རྣམས་ཀྱི་ཞལ་དུ་འདོད་དགུའི་དཔལ་འཛིན་བསང་མཆོད་འདི་མཆོད་དོ། །འབྲུ་གསུམ། རྨ་
སྟོད་གངས་དཀར་ཤེལ་གྱི་ཕོ་བྲང་ན་བཞུགས་ཤིང་གནས་བཅའ་བ། བརྟན་ཅིང་དབང་བསྒྱུར་བའི། ས་བཅུའི་བྱང་ཆུབ་སེམས་དཔའ། འབྲོག་གནས་དྲེགས་པའི་ཚུལ་འཛིན། བསྟན་འགྲོའི་དཔུང་གཉེན་ཆེན་པོ། ཨ་
མྱེ་རྨ་རྒྱལ་སྦོམ་ར། རྨ་འགོ་སྟོང་དང་དགུ་བརྒྱ། རྨ་སྨན་ཉི་ཁྲི་ཆིག་སྟོང་། རིགས་བདག་ཁ་སཱ་པ་ཎི། ཡུམ་ཆེན་གོང་སྨན་ལྷ་རི། ཞང་བོ་ཧྭ་བྲག་རིང་། ནུ་བོ་དགྲ་འདུལ་དབང་ཕྱུག །བཙུན་མོ་རྡོ་རྗེ་དྲག་འབར། སྲས་
མཆོག་ནོར་བུ་རྩེ་རྒྱལ། བློན་པོ་རྒས་ཐུང་བྲག་དཀར། ཕྱོགས་བཞིའི་གཉན་ཆེན་སྡེ་བཞི། དཔའ་བའི་སྲས་པོ་མཆེད་དགུ། མཛངས་བའི་སྲས་མོ་སྤུན་དགུ། རྨ་གཡང་ཕྱུག་མོའི་གཞོངས་ན་གནས་པ། རྨ་ཆུ་དལ་མའི་
རྒྱུད་ལ་གནས་པའི་ཡུལ་ལྷ་གཞི་བདག་གནས་བདག་འཁོར་དང་བཅས་པ་ཐམས་ཅད་ཀྱི་ཞལ་དུ། འདོད་དགུའི་དཔལ་འཛིན་བསང་མཆོད་འདིས་མཆོད་དོ། །འབྲུ་གསུམ། རྔ་རྨ་གཉིས་ཀྱིས་མཚམས་ན། གངས་
དཀར་གཡུ་ཡི་ཏོག་ལྡན། རྫ་རི་དང་བྲག་རི་མཐོ་ལ་གཟེང་བ་དུ་མས་བར་མཚམས་མེད་པར་བསྐོར་བའི་དབུས་ན། ལྷུན་གྲུབ་གཞལ་ཡས་ཆེན་པོའི་ནང་དུ། གསེར་ཁྲི་དང་གཡུ་ཁྲི་རིན་ཆེན་མང་པོའི་ཁྲ་ཚོམ་རང་འོད་
534



ང་བཞི་
༄༅། །འཚེར་བ་དུ་མས་སྤྲས་པའི་སྟེང་ན། དར་ཟབ་སྣ་ཚོགས་པའི་འབོལ་ཆེན་སུམ་བརྩེགས་ཀྱི་གདན་ལ། རྟོགས་ན་དཔལ་ལྡན་ཆེ་མཆོག་རོལ་བ། མ་རྟོག་རང་རྒྱུད་དུ་གོལ་ན་དྲེགས་པའི་ཚུལ་འཛིན་གཉན་གྱི་
རྒྱལ་བོ། སར་གནས་དཔའ་བོ་ཆེན་པོ། ཤར་གྱི་གཉན་པོ་གཡུ་རྩེ། གཉན་རྒོད་གཡུ་ཡི་རལ་བ་ཅན། དམུ་བདུད་ཆེན་པོ་རྡོ་རྗེ་རྩེ་དགུ། སྐུ་བློན་ཟ་ཁ་དཔལ་སྐྱེད། གསུང་བློན་གཤོག་རྒོད་ཐོག་འབར། ཐུགས་བློན་ནཱ་
ག་རཀྵ། ཕྱོགས་བཞིའི་སྒོ་སྐྱོང་རིགས་བཞི། སྒོ་ཟུར་སྟག་གཡག་དར་མ། ཡུམ་ཆེན་སྲས་དང་སྲས་མོ། གཉན་དམག་བརྒྱད་ཁྲི་བཞི་སྟོང་
། གཏིང་ཟབ་མཚོ་སྨན་ཆེན་མོ་རིགས་བཞི། མཚོ་སྨན་སུམ་བརྒྱ་དྲུག་ཅུ། ཡང་
སྨན་ཉི་ཁྲི་དགུ་འབུམ། རྨ་ཤོད་རྩེ་བླ་བཅུ་གསུམ། བཞག་ཤོད་སྐུ་བླ་བཅུ་གསུམ་སོགས། དྲེགས་པ་སྡེ་བརྒྱད་བཀའ་ཉན་འཁོར་ཚོགས་གྲངས་མེད་ཀྱི་ཞལ་དུ། འདོད་དགུའི་དཔལ་འཛིན་བསང་མཆོད་འདི་མཆོད་དོ།
འབྲུ་གསུམ། ས་འདི་ལ་གནས་པའི་ས་བདག །ཡུལ་འདི་ལ་གནས་པའི་ཡུལ་ལྷ། གནས་འདི་ལ་གནས་པའི་གནས་བདག་ཆེན་པོ། ཕ་མེས་བརྒྱུད་གསུམ་གྱི་ཡུལ་ལྷ། བུ་ཚ་དར་བའི་སྐྱེས་ལྷ་དང་དགྲ་བླ། གཞི་ལ་
ལྟ་ འདུག་པའི་ཁ་འཛིན་དང་རྒྱབ་བརྟེན། བྱེས་སུ་འགྲོ་བའི་དཔུང་གཉེན། ཕར་ལ་འགྲོ་བའི་སྐྱེལ་མ། ཚུར་ལ་འོང་བའི་བསུ་མ། ཚོང་ལ་འགྲོ་བའི་ཚོང་དཔོན། དམག་ལ་འགྲོ་བའི་དམག་དཔོན། ཇག་ལ་འགྲོ་བའི་ཇག་
535



རོལ་བའི་རྡོ་རྗེའི་གསུང་འབུམ།
དཔོན། དགྲ་ལ་ཕྱར་བའི་རུ་མཚོན། གཉེན་ལ་བྱམས་པའི་མགོན་སྐྱབས། དགྲ་སྡེ་འཇོམས་པའི་ཐོ་བ། རང་སྡེ་རྒྱལ་བའི་རྒྱལ་མཚན། གངས་ཅན་མདོ་ཁམས་རྔ་ཡུལ་གྱི་བྱང་ཤར། ཕྱི་ལྟས་བླ་རི་མཐོ་ལ་ལྷུན་ཆགས་
པའི་རྣམ་པ། སྟེང་ན་ཆུ་འཛིན་འཇའ་འོད་ཀྱི་ལྡིང་གུར་ཕུབ་པ། གསེར་ཞུན་མདངས་འཛིན་གློག་ཞགས་ཀྱི་དྲ་བ་འཁྱུག་ཅིང་། གཡུ་འབྲུག་དར་མའི་སྒྲ་སྐད་དྲག་ཏུ་སྒྲོག་ས། འཇིགས་རུང་གནམ་ལྕགས་ཐོག་གི་བུ་ཡུག་
འཚུབས་ཤིང་སྐྱི་གཡའ་བ། རི་ལུང་ཀུན་ཏུ་རྩི་ཤིང་སྨན་བཅུད་རབ་ཏུ་རྒྱས་པའི་དྲི་བསུང་གི་ངད་ལྡང་བ། རྩ་བར་ཆུ་ཀླུང་ཆུ་ཕྲན་རྫིང་བུ་དུ་མས་ཡོངས་སུ་བརྒྱན་པ། ནང་དུ་རང་སྣང་རིན་ཆེན་འཕྲུལ་གྱི་ཕོ་བྲང་ཆེན་པོ་
བཀོད་ལེགས་ཤིང་ཡིད་དུ་འོང་བ། འཁོར་ས་ལྕགས་རི་རིམ་པ་གསུམ་ལྡན་གྱི་ནང་ཐམས་ཅད། ལོངས་སྤྱོད་འབྱོར་བ་རིན་ཆེན་འབྲུ་ནོར་མཛོད་ཀྱིས་ཡོངས་སུ་གཏམས་པའི་དཀྱིལ་ན། རིན་ཆེན་དུ་མའི་ཁྲི་འཕང་མཐོ་
ཞིང་བརྗིད་ལ་ཡངས་པའི་སྟེང་དུ། ཆེ་བཙན་དྲེགས་པའི་སྡེ་དཔོན་ཆེན་པོ། རྨ་རྒྱལ་སྦོམ་རའི་སྲས་མཆོག །བུ་ཆུང་དགྲ་བླའི་རྒྱལ་པོ། དགྲ་འདུལ་དམག་གི་བདག་པོ། བཙུན་མོ་རིན་ཆེན་དམ་པ། བློན་པོ་རྡོ་རྗེ་དྲག་
ལྡན། ལྷ་དམག་སྟོང་སྡེའི་བདག་པོ། ཀླུ་དམག་སྟོང་སྡེའི་སྡེ་དཔོན། བཙན་དམག་སྟོང་སྡེའི་དམག་དཔོན་གཞན་ཡང་སྤྲུལ་བའི་དམག་ཚོགས་བྱེ་བ་དུང་ཕྱུར། དྲེགས་པ་སྡེ་བརྒྱད་ཀྱི་འཁོར་ཚོགས་གྲངས་མེད་པ་དང་
536



ང་ལྔ་
༄༅། །བཅས་པ་རྣམས་དང་། ཞིང་སྐྱོང་ཐོད་ལྷ་སྤུན་གསུམ། མཁའ་ལྡིང་ཁྱུང་མཆུ་འབར་བ། དབང་ཕྱུག་རྩེ་རྒྱལ་དགྲ་འདུལ། གཏེར་བདག་རི་བོ་ཆེན་པོ། ཆོ་མཆོག་དྲང་སྲོང་གཉན་པོ། དགྲ་བླ་འོད་ལྡན་དཀར་པོ།
དབུས་ལུང་གནམ་མཚོ་ཕྱུག་མོ། རྟ་ལྗོངས་རི་རྒྱལ་ལྷུན་པོ་སོགས་དྲེགས་པའི་སྡེ་དཔོན་འཁོར་ཚོགས་དང་བཅས་པ་རྣམས་ཀྱི་ཞལ་དུ། འདོད་དགུའི་དཔལ་འཛིན་བསང་མཆོད་འདི་མཆོད་དོ། །འབྲུ་གསུམ། འཛམ་
གླིང་བྱང་ཕྱོགས་གངས་ཅན་བོད་ཀྱི་མདོ་སྨད། རྒྱུ་བོད་གཉིས་ཀྱིས་མཚམས། ས་ལ་དགེ་བཅུ་ཚང་བ་ཕྱོགས་བཅུའི་ཡུལ་ནཱ། ཕྱི་ལྟར་སྲ་མཁྲེག་རྡོ་རྗེའི་བྲག་རྫོང་རབ་འབར། ནང་ལྟར་རང་སྣང་སྤྲུལ་བའི་ཕོ་བྲང་བཀོད་
པ་མཛེས་ཤིང་དབྱིབས་ལེགས་པ། བལྟ་ན་སྡུག་ཅིང་ཡིད་དུ་འོང་བ། ཕུན་སུམ་ཚོགས་པའི་རྒྱན་བཀོད་མ་ཚང་བ་མེད་པའི་ནང་དུ། ལྷ་ཀླུ་མིའི་དཔལ་འབྱོར་ལོངས་སྤྱོད་མ་ཚང་བ་མེད་པ། རིན་ཆེན་ནོར་དང་འབྲུ་ཡི་
བང་མཛོད་དུ་མས་ཡོངས་སུ་གང་བའི་དབུས་ན། འཇའ་སྤྲིན་མེ་རླུང་འཚུབས་མའི་ཀློང་ན། དཔལ་ཆེན་ཕྱག་ན་རྡོ་རྗེའི་བཀའ་ཉན་དབང་ཆེན་རྟ་གདོང་བཞད་པའི་ཐུགས་སྤྲུལ། སྲོག་བདག་བདུད་ཀྱི་རྒྱལ་པོ་རེ་ནག་
སྤུངས་བ། དཔལ་ཡེ་ཤེས་ཀྱི་མགོན་པོའི་འཕྲིན་ལས་ཀྱི་སྤྲུལ་བ། གནོད་སྦྱིན་བྱེ་བའི་སྡེ་དཔོན་གསང་བའི་ཡབ་རྗེ་བདུད་མགོན་དྲག་ཤད་ནག་པོ། དཔལ་ཆེན་འཕྲིན་ལས་རོལ་བའི་དཀྱིལ་འཁོར་གྱི་བཀའ་སྐྱོང་།
537
པོད།



རོལ་བའི་རྡོ་རྗེའི་གསུང་འབུམ།
བདུད་དང་གཤིན་རྗེ་སྡེ་དཔོན་ཆེན་པོ་བདུད་རྒྱལ་ཐོད་པའི་ཕྲེང་བ་ཅན་སོགས། གཅིག་ཏུ་མ་ངེས་པའི་སྤྲུལ་བ་དུ་མའི་རྣམ་འགྱུར་སྟོན་པ་ལ་དབང་བསྒྱུར་བ། བརྒྱུད་གསུམ་རིག་འཛིན་རྒྱ་མཚོའི་བཀའ་ཉན། གསང་
ཆེན་ཆོས་ཀྱི་བསྟན་པ་སྲུང་བའི་བྱ་ར་བ་ཆེན་པོ། རྟོགས་ན་ཡེ་ཤེས་ལྷ་ཡི་རྣམ་རོལ། མ་རྟོག་རང་རྒྱུད་དུ་གོལ་ན། འཇིག་རྟེན་དྲེགས་པའི་སྡེ་དཔོན་ཆེན་པོ། དཔལ་ཨོ་རྒྱན་པདྨ་ཐོད་ཕྲེང་རྩལ་སོགས་རིག་འཛིན་བརྒྱུད་
པའི་བཀའ་རྟགས་སྙིང་ལ་འཆང་བའི། ལྷ་ཡི་དགེ་བསྙེན་ཆེན་པོ་ཐ་ཚིག་ཅན། མཐུ་རྩལ་དང་རྫུ་འཕྲུལ་རྨད་དུ་བྱུང་བ། དྲག་ཤུལ་དང་སྟོབས་ནུས་མྱུར་མགྱོགས་ཀྱི་ཤུགས་དང་ལྡན་པ། འདོད་དགུའི་དངོས་གྲུབ་སྩོལ་བ་
ལ་ཐོགས་པ་མེད་པ། ཅི་འདོད་ཐམས་ཅད་ཡིད་བཞིན་དུ་སྒྲུབ་པའི་འཕྲིན་ལས་མྱུར་བ། རྦད་ན་དགྲ་སྡེ་འཇོམས་པ་ལ་མཐུ་སྟོབས་འགྲན་ཟླ་བྲལ་བ། ལྷ་ཆེན་གཉན་གྱི་རྗེ་བོ་སྔོ་ལ་གཡུ་རྩེ། གསང་བའི་མཚན་མཆོག་
གཉན་རྒོད་ཕོ་བ་རོག་པོ། སྐྱེ་འགྲོའི་དབུགས་སྡུད་ཀྱི་ཤན་པ་ཆེན་པོ་སྲས་གཉེན་དོན་ཡོད་རྡོ་རྗེ། གསང་གསུམ་ཆེན་མོ་ཚེ་འཛིན་དབང་ཕྱུག་ཡུམ་གཉན་ཨ་ཕྱི་སྨན་རྒྱལ་དབང་མོ། གཏུམ་དྲག་རྩལ་ལྡན་གྱི་གཉན་སྲས་
དཔའ་བོ་མཆེད་དྲུག །མཛེས་ལྡན་མཛངས་བཙུན་གྱི་གཉན་གྱི་སྲས་མོ་སྤུན་བརྒྱད། ཕྱི་བློན་ཆེན་པོ་སེདྷ་བྷ་དྲ། ནང་བློན་ཆེན་པོ་རིན་ཆེན་དབང་ཕྱུག །གསང་བློན་ཆེན་པོ་རྡོ་རྗེ་ཐོག་འབར། བཀྲ་ཤིས་ལྷ་བྲག་དཀར་
538



ང་དྲུག་
༄༅། །པོ། སྡོང་གྲོགས་ཟལ་དཀར་གཉན་པོ། གྲོགས་བྱེད་མགོ་དཀཱར་མགོ་སྔོན། མཐུ་དཔུང་སྤོས་རི་ཟླུམ་པོ། དར་འཛིན་སྐྱེས་རི་མཐོན་པོ། དམག་བསྐུལ་གཉན་རྗེ་གོང་སྔོན། དམག་གི་གཉན་དམག་སྐྱ་བརྒྱད།
ནམ་མཁའ་གང་བའི་ལྷ་དམག །བར་སྣང་གང་བའི་གཉན་དམག །ས་གཞི་གང་བའི་ཀླུ་དམག །སྒོ་སྲུང་གཟའ་བདུད་ཆེན་པོ། གཞན་ཡང་འཕྲང་སེལ་དང་རུ་འདྲེན། ཕྱག་བརྙན་དང་བྱ་ར་བ། སྣ་ཁྲིད་དང་རྗེས་འབྲང་། སྡོང་
ཟླ་དང་རྒྱབ་བརྟེན། ལྷ་མ་སྲིན་དྲེགས་པ་སྡེ་བརྒྱད་ཡུལ་ལྷ་ཟོ་དོར་དང་བཅས་པའི་བཀའ་ཡི་མངག་གཞུག་གི་དམག་དཔུང་སྟོང་ཁམས་ཐམས་ཅད་ཡོངས་སུ་ཁྱབ་པའི་ཚོགས་དང་བཅས་པ་རྣམས་ཀྱི་ཞལ་དུ། འདོད་
དགུའི་དཔལ་འཛིན་བསང་མཆོད་འདི་མཆོད་དོ། །འབྲུ་གསུམ། ཕ་ཚན་དང་མེས་པོའི་ཡུལ་ལྷ། གཉེན་དང་མཛའ་བཤེས་ཀྱི་ཡུལ་ལྷ། བུ་དང་ཚ་བོའི་སྐྱེས་ལྷ། ཁ་ལྟ་བའི་གཞི་བདག །གྲོས་མཐུན་པའི་གཞི་བདག །
དཔའ་ཡ་དང་དཔུང་གྲོགས་ཀྱི་གཞི་བདག །ཉེ་མཛའ་དང་ཤག་རོགས་ཀྱི་གཞི་བདག །དབའ་ཤུལ་ཁྱོ་གོའི་ཕྱོགས་ཀྱི་གཞི་བདག །ཨ་མྱེ་དངོས་ར་དགྲ་འདུལ་གྱི་རྒྱལ་བོ། གཏེར་བདག་དངུལ་དཀར་གྱི་བུམ་པ།
ལྟ་ བཙན་རྒྱལ་གསེར་ལག་ཆེན་པོ། ༧ བོ་ཏིའི་ཤ་བྲན་སྨུག་པོ། ཤན་པ་སྟོང་སྡེའི་སྡེ་དཔོན། སྐྱེས་ལྷ་རྒོད་ར་བཙན་པོ། ལྷ་ཆེན་རྡོ་རྗེ་གཡུ་སྒྲ། ས་ཆེན་སོ་མང་གི་ཡུལ་ལྷ། ཁྲི་བཅུ་སྟོད་སྨད་ཀྱི་གཞི་བདག །ཨ་བུ་ཐབས་
539



རོལ་པའི་རྡོ་རྗེའི་གསུང་འབུམ།
ཤེས་གཉན་པོ། ཚོ་བ་དྲུག་གི་གཞི་བདག །གསེར་ཆེན་རི་དབང་ལྷུན་པོ། བཀྲ་ཤིས་གཡང་གི་ལྷ་ཆེན། བསུ་བའི་གྱ་རོམ་གཉན་པོ། དགྲ་འདུལ་གཟི་ལྡན་འོད་འབར། མོ་བ་ལྷ་གཉན་ཞལ་དཀར་སོགས་གཞི་བདག་
གནས་བདག་དྲག་རྩལ་ཅན་འཁོར་དང་བཅས་པ་རྣམས་ཀྱི་ཞལ་དུ། འདོད་དགུའི་དཔལ་འཛིན་བསང་མཆོད་འདི་
དུ་འདི་མཆོད་དོ། །འབྲུ་གསུམ། གཞན་ཡང་མཐོ་བ་དགུང་སྔོན་བར་སྣང་ལ་གནས་པ། དམའ་བ་དོག་མོ་ས་
གཞི་ལ་གནས་པ། གཡས་རི་དང་གཡོན་རི་ལ་གནས་པ། རྒྱབ་རི་དང་མདུན་རི་ལ་གནས་པ། ཉིན་རི་དང་སྲིབ་རི་ལ་གནས་པ། སྤང་རི་དང་རྫ་རི་ལ་གནས་པ། གཡའ་རི་དང་གངས་རི་ལ་གནས་པ། ནགས་རི་དང་
བྲག་རི་ལ་གནས་པ། ཆུ་ཀླུང་དང་ཆུ་ཕྲན་ལ་གནས་པ། ཆུ་མིག་དང་རྫིང་བུ་ལ་གནས་པ། མཚོ་དང་མཚེའུ་ལྟེང་ག་ལ་གནས་པ། ཡུལ་དབུས་དང་ཕྱོགས་མཚམས་ལ་གནས་པ། ལམ་འཕྲང་དང་སྐྱེད་ཚལ་ལ་གནས་པ།
མདོར་ན་ས་ཕྱོགས་དང་ཡུལ་ཕྱོགས་འདི་དག་ལ་གནས་པའི་ཡུལ་ལྷ་གཞི་བདག་གནས་བདག །ལྷ་ཀླུ་གཉན་བཙན་སྡེ་བརྒྱད་མཐུ་བོ་ཆེ། ལོ་ཟླ་ཞག་ཚེས་ལ་དབང་བ། ཉིན་མཚན་དུས་ཚོད་ལ་དབང་བའི་ས་བདག་རྗེ་
བློན་འབངས་འཁོར་དང་བཅས་པ་ཁྱེད་རྣམས་ཀྱི་ཞལ་དུ། འདོད་དགུའི་དཔལ་འཛིན་བསང་མཆོད་རྒྱ་ཆེན་པོ་འདིས་མཆོད་དོ། །དེ་ལྟར་ཞིང་དག་པ། ཡུལ་གོང་མར་མཆོད་གནས་ཁྱད་པར་བ་རྣམས་ལ། སྒོ་གསུམ་
540



ང་བདུན་
ཀ ༄༅། །གུས་པ་ཆེན་པོ་འདོད་དགུའི་དཔལ་འཛིན་བདུད་རྩི་བསང་གི་མཆོད་སྤྲིན་རྒྱ་ཆེན་པོ་འདི་ཉིད་ཕུལ་བས་ཤིན་ཏུ་རྣམ་པར་དཀར་བའི་ལེགས་བྱས་རྒྱ་མཚོའི་མཐུ་དཔལ་ལ་བརྟེན་ནས། སྐྱབས་གནས་དཀོན་
མཆོག་རྒྱ་མཚོའི་སྐུ་གསུང་ཐུགས་ཡོན་ཏན་འཕྲིན་ལས་མི་ཟད་རྒྱན་གྱི་འཁོར་ལོའི་བདག་ཅག་གི་རྒྱུད་བྱིན་གྱིས་བརླབ་ཏུ་གསོལ། སྐྱབས་གནས་ཐུགས་རྗེའི་བདག་ཉིད་ཅན་རྣམས་ཀྱི་ཐུགས་རྗེ་ལ་ཕྱི་བཤོལ་མི་མངའ་
བྱིན་རླབས་ལ་རྒྱང་རིང་ཐུང་མི་མངའ་བས། བདག་ཅག་རྣམས་ལ་དུས་དང་གནས་སྐབས་འདི་ཕྱི་བར་གསུམ་ཐམས་ཅད་དུ་འབྲལ་བ་མེད་ཅིང་རྗེས་སུ་འཛིན་པར་མཛད་དུ་གསོལ། བྱང་ཆུབ་སྒྲུབ་པའི་གེགས་བྱེད་
རང་བཞིན་དང་བཅས་པའི་སྡིག་ལྟུང་མཐའ་དག་བྱང་ཞིང་དག་པར་བྱིན་གྱིས་བརླབ་ཏུ་གསོལ། བྱང་ཆུབ་མཆོག་གི་ལམ་བཟང་ཁྱད་པར་ཅན་སྒྲུབ་པའི་ཕྱི་ནང་གི་མཐུན་རྐྱེན་ཕུན་སུམ་ཚོགས་པར་བྱིན་གྱིས་བརླབ་ཏུ་
གསོལ། བསོད་ནམས་དང་ཡེ་ཤེས་ཀྱི་ཚོགས་གཉིས་མྱུར་ཏུ་རྫོགས་པར་བྱིན་གྱིས་བརླབ་ཏུ་གསོལ། སྒྲིབ་གཉིས་བག་ཆགས་དང་བཅས་པ་ཐམས་ཅད་དྲུང་ནས་འབྱིན་པར་བྱིན་གྱིས་བརླབ་ཏུ་གསོལ། ས་ལམ་གྱི་
_x བསྒྲོད་པ་ཉམས་དང་རྟོགས་པའི་ཡོན་ཏན་ཐམས་ཅད་ཟླ་བ་ཡར་གྱི་ངོས་བཞིན་གོང་ནས་གོང་དུ་འཕེལ་བར་བྱིན་གྱིས་བརླབ་ཏུ་གསོལ། མཐར་ཐུག་སྐྱེ་རྒུ་ཡོངས་ཀྱི་འདྲེན་པ་དོན་གཉིས་ལྷུན་གྲུབ་ཀྱི་ས་ལ་དབུགས་
541
A



རོལ་བའི་རྡོ་རྗེའི་གསུང་འབུམ།
དབྱུང་བར་བྱིན་གྱིས་བརླབ་ཏུ་གསོལ། རང་དོན་ཆོས་སྐུ་མངོན་དུ་གྱུར་ནས་གཞན་དོན་གཟུགས་སྐུ་གཉིས་ཀྱིས་འཁོར་བ་མ་སྟོངས་ཀྱི་བར་དུ་འགྲོ་བའི་དོན་རྒྱ་ཆེན་པོ་རྒྱུན་མི་འཆད་པར་འབྱུང་བར་བྱིན་གྱིས་བརླབ་ཏུ་
གསོལ། གཞན་ཡང་སྐྱབས་གནས་དཀོན་མཆོག་རྒྱ་མཚོ། ཡི་དམ་དཔའ་བོ་མཁའ་འགྲོ། ཆོས་སྐྱོང་དམ་ཅན་ནོར་ལྷ། ཡུལ་ལྷ་གཞི་བདག་གནས་བདག་ཐམས་ཅད་ལ་འཕྲིན་ལས་སུ་བཅོལ་བའི་མདོ་ནི། ཉི་མ་ཕྱོགས་
བཞི་མཚམས་བརྒྱད་ནས་བདག་ཅག་ལ་སྡང་བྱེད་ཀྱི་དགྲ་ཡོད་ན་ཆོམས་ཤིག །གནོད་བྱེད་ཀྱི་གདོན་བགེགས་ཡོད་ན་ཐུལ་ཅིག །ཕུངས་བྱེད་ཀྱི་འགོང་པོ་ཡོད་ན་ཐུལ་ལ་ནོན་ཅིག །བརླག་བྱེད་ཀྱི་ཇག་རྐུན་ཡོད་ན་བྱ་
ཐོངས་ཤིག །བྱད་མ་མཁན་གྱི་གཏད་ཁྲམ་དང་མཐུ་བྱད་ཡོད་ན་ཕྱིར་ལ་བཟློག་ཅིག་གློ་བུར་གྱི་རྐྱེན་ངན་ཡོད་ན་མྱུར་ཏུ་སོལ་ཅིག །གཏམ་ངན་གྱི་མི་ཁ་ཡོད་ན་རྒྱུན་ཆོད་ཅིག །ནད་མུག་མཚོན་གྱི་བསྐལ་ངན་ཐམས་
ཅད་བཟློག་ཅིག །མི་ཡི་ནད་ཡམས་དལ་ཁ་ཐམས་ཅད་ཆོད་ཅིག །ཕྱུགས་ཀྱི་གྱོང་དང་གོད་ཁ་ཆོད་ཅིག །ཞིང་གི་བཙའ་སད་སེར་གསུམ་ཆོད་ཅིག །ཕ་རོལ་གྱི་དགྲ་སྡེ་ཡོངས་ཀྱི་གཙོ་བོའི་བློ་ནོར་བར་མཛོད་ཅིག །
མཁས་པའི་གཏམ་གོལ་བར་མཛོད་ཅིག །མགྱོགས་པའི་བང་བུལ་བར་མཛོད་ཅིག །དཔའ་བོའི་སྙིང་སྟོབས་ཞན་པར་མཛོད་ཅིག །སྲ་བའི་གོ་ཆ་རལ་བར་མཛོད་ཅིག །མཚོན་ཆའི་རྣོ་སོ་རྟུལ་བར་མཛོད་ཅིག །རྒོལ་
542



ང་བརྒྱད་
༄༅། །ངན་གྱི་དཔའ་ཞུམ་པར་མཛོད་ཅིག །རང་གི་བུ་རྟའི་ཁ་འཛིན་མཛོད་ཅིག །ཕར་ལ་འགྲོ་བའི་སྐྱེལ་མ་མཛོད་ཅིག །ཚུར་ལ་འོང་བའི་བསུ་མ་མཛོད་ཅིག །ཕས་རྒོལ་ལ་ཐུག་ཚེ་དཔའ་བའི་སྙིང་སྟོབས་སྐྱེད་ཅིག
ཀི་སྒྲ་དྲག་པོས་ཕ་རོལ་གྱི་དཔའ་འཁུམས་པར་མཛོད་ཅིག །གཡུལ་ངོ་བཤམ་པས་ཐམས་ཅད་འདར་ཞིང་སྔངས་པར་མཛོད་ཅིག །མགྱོགས་པའི་བང་རྩལ་མྱུར་བར་མཛོད་ཅིག །སྲ་བའི་གོ་ཆ་བཙན་པར་མཛོད་ཅིག
རུ་མཚོན་ལ་རྣོ་ངར་ལྡན་པར་མཛོད་ཅིག །མཛངས་བའི་བློ་རིག་གསལ་བར་མཛོད་ཅིག །མཁས་པའི་སྨྲ་ལྕེ་མྱུར་བར་མཛོད་ཅིག །གཏམ་གྱི་བདེན་པ་ཐོབ་པར་མཛོད་ཅིག །མང་པོའི་དཔུང་རོགས་རྒྱས་པར་མཛོད་
ཅིག །རྩལ་དང་རྟུལ་ཕོད་ལྡན་པར་མཛོད་ཅིག །རུ་མཚོན་མཁའ་ལ་ཕྱར་བས་དགྲ་ཡི་ཀླད་པ་འགེམས་པར་མཛོད་ཅིག ། རྣོ་མཚོན་ལག་ནི་ཐོགས་པས་སྡར་མའི་སྙིང་འགས་པར་མཛོད་ཅིག །བསྭ་སྒྲ་སྒྲོགས་པས་
ཐམས་ཅད་ཟིལ་གྱིས་གནོན་པར་མཛོད་ཅིག །ཕས་རྒོལ་རྣམས་གཡུལ་ངོ་ཀུན་ལས་ཕམ་པར་མཛོད་ཅིག །རང་སྡེ་གཡུལ་གྱི་ཕྱོགས་ཐམས་ཅད་ལས་རྣམ་པར་རྒྱལ་བར་མཛོད་ཅིག །སྤྱིར་སངས་རྒྱས་ཀྱི་བསྟན་པ་
|རིན་པོ་ཆེ་འཛམ་གླིང་ཡངས་པའི་ས་ཆེན་ཀུན་ཏུ་དར་ཞིང་རྒྱས་པར་མཛོད་ཅིག །དཀོན་མཆོག་ཡིད་བཞིན་ནོར་བུ་རྣམ་གསུམ་གྱི་དབུ་འཕང་དགུང་ལྟར་དུ་མངོན་པར་མཐོ་བར་མཛོད་ཅིག །ལུང་རྟོགས་བསྟན་པའི་
543
།



རོལ་བའི་རྡོ་རྗེའི་གསུང་འབུམ།
གདུགས་དཀར་སྲིད་རྩེར་མཐོ་བར་མཛོད་ཅིག །ཁྱད་པར་དུ་བློ་བཟང་རྒྱལ་བ་གཉིས་པ། ཆོས་རྗེ་ཙོང་ཁ་བ་ཆེན་པོའི་མདོ་སྔགས་ཀྱི་བསྟན་པ་གསེར་སྦྱངས་བཙོ་མ་ལྟ་བུ་འདི་ཉིད་ཕྱོགས་དུས་ཀུན་ཏུ་དར་རྒྱས་ཡུན་དུ་
གནས་པར་མཛོད་ཅིག །ཁྲིམས་ལྡན་དགེ་འདུན་གྱི་སྡེ་ངུར་སྨྲིག་འཛིན་པས་རབ་ཡངས་ས་ཆེན་གྱི་ཁྱོན་ཐམས་ཅད་འགེངས་པར་མཛོད་ཅིག །བཤད་པ་དང་སྒྲུབ་པའི་རྒྱལ་མཚན་ཕྱོགས་རྣམ་ཀུན་ཏུ་ཡོངས་སུ་ཚུགས་
པར་མཛོད་ཅིག །ཉིན་དང་མཚན་དུ་རྣམ་དཀར་ཆོས་སྤྱོད་བཅུའི་དཔལ་ལ་བརྩོན་པའི་གོ་ཆ་རབ་ཏུ་སྲ་ཞིང་བརྟན་པར་མཛོད་ཅིག །ཉམས་དང་རྟོགས་པའི་ཡོན་ཏན་གྱི་ཆུ་ཀླུང་ཆེན་པོ་རྡོལ་བར་མཛོད་ཅིག །བསྟན་པ་
རིན་པོ་ཆེ་འཛིན་སྐྱོང་སྤེལ་གསུམ་གྱི་བྱ་བ་ལ་ཕྱག་རྗེས་རྒྱ་ཆེན་པོ་ཐེབས་པར་མཛོད་ཅིག །སྙན་པའི་བ་དན་དཀར་པོ་སྲིད་པའི་རྩེ་མོ་མཐོ་བར་མཛོད་ཅིག །གྲགས་པའི་དུང་ཆེན་གྱི་སྒྲ་དབྱངས་ཕྱོགས་བཅུ་ཀུན་ཏུ་
སྒྲོགས་པར་མཛོད་ཅིག །ནད་གདོན་བགེགས་ཀྱི་ཉེར་འཚེ་ཐམས་ཅད་དབྱིངས་སུ་ཞི་བར་མཛོད་ཅིག །ཚེ་ཆོས་ལོངས་སྤྱོད་ཀྱི་དཔལ་ཕུན་སུམ་ཚོགས་པར་འཕེལ་ཞིང་རྒྱས་པར་མཛོད་ཅིག །མོས་པ་རྣམ་བཞིས་སྣང་
བ་ཐམས་ཅད་དབང་དུ་འདུ་བར་མཛོད་ཅིག །དགྲ་བགེགས་བྱད་མ་ཐམས་ཅད་མངོན་སྤྱོད་དྲག་པོས་ཚར་གཅོད་པར་མཛོད་ཅིག །སྲིད་ཞིའི་ཕྱ་གཡང་ཐམས་ཅད་གནས་འདིར་སྤྲིན་བཞིན་དུ་འདུ་བར་མཛོད་ཅིག
544



ར
ང་དགུ་
༄༅། །ཟས་ནོར་གོས་རྒྱན་གྱི་དཔལ་གཡང་ཐམས་ཅད་ཆར་ལྟར་དུ་འབེབས་པར་མཛོད་ཅིག །ལོ་ལེགས་འབྲུ་བཅུད་ཐམས་ཅད་རྟག་ཏུ་འཕེལ་ཞིང་རྒྱས་པར་མཛོད་ཅིག །འབྲི་ལུག་རྟ་ཕྱུགས་ཀྱི་ཁྱུ་ཚོགས་ཡོངས་
སུ་འཕེལ་བར་མཛོད་ཅིག །མི་ནོར་རིགས་བརྒྱུད་ཀྱི་པད་ཚལ་ཀུན་ནས་རྒྱས་པར་མཛོད་ཅིག །ལས་དང་རླུང་རྟ་ཕྱོགས་བཅུར་དར་བར་མཛོད་ཅིག །བསོད་ནམས་རི་དབང་ལྷུན་པོ་བཞིན་དུ་བརྟན་པར་མཛོད་ཅིག །
དཔལ་འབྱོར་ལོངས་སྤྱོད་དབྱར་གྱི་དཔལ་མོ་བཞིན་དུ་འཕེལ་བར་མཛོད་ཅིག །མངའ་ཐང་ཆབ་སྲིད་ཐམས་ཅད་རྒྱ་མཚོའི་གོས་ཅན་ཡངས་པའི་ཐ་གྲུ་ཀུན་ཏུ་ཁྱབ་པར་མཛོད་ཅིག །ཡངས་པའི་ཁམས་ཐམས་ཅད་དུ་
བདེ་སྐྱིད་ཀྱི་དཔལ་ཕུན་སུམ་ཚོགས་པས་ཡོངས་སུ་གང་བར་མཛོད་ཅིག །བཀྲ་ཤིས་དང་དགེ་མཚན་བྱེ་བའི་དཔལ་གྱིས་ས་གསུམ་མ་ལུས་ཀུན་ནས་ཁྱབ་པར་མཛོད་ཅིག །བདག་ཅག་གི་རེ་འདོད་དང་ཅི་དང་ཅི་སྨོན་
པ་ཐམས་ཅད་ཐོགས་མེད་ཡིད་བཞིན་དུ་འབྱུང་ཞིང་འགྲུབ་པར་མཛོད་ཅིག །མདོར་ན་ཆོས་སྲིད་ཀྱི་ལེགས་ཚོགས་ཐམས་ཅད་འཕྲལ་ཡུན་ཀུན་ཏུ་འཕེལ་ཞིང་རྒྱས་པའི་ཕྱིར་འཕྲིན་ལས་རྣམ་བཞིའི་སྒོ་ནས་གཡེལ་བ་
བ་ མེད་པར་སྡོང་གྲོགས་རྒྱ་ཆེན་པོ་མཛོད་ཅིག །བཛྲ་ས་མཱ་ཡ་རཀྵནྟུ། ཀི་བསྭོ་བསྭོ་ཆའོ་ལྷ་རྒྱལ་ལོ། །སྨྲས་པ། བླ་མ་མཆོག་གསུམ་ཐུགས་རྗེའི་མཁའ་ཀློང་ལས། །བྱིན་བརླབ་འཕྲིན་ལས་རྟ་ལྗང་འབུམ་གྱི་གཟིས། །
545



རོལ་བའི་རྡོ་རྗེའི་གསུང་འབུམ།
བསྟན་འགྲོའི་ཕན་བདེའི་འདབ་སྟོང་ཚལ་ཡངས་པོ། །འཕྲལ་དང་ཡུན་དུ་བཞད་པ་སོམ་ཉི་བྲལ། །དེ་ཕྱིར་མཆོག་གསུམ་འཕྲིན་ལས་བསྐུལ་བའི་རྟེན། །རླབས་ཆེན་བདུད་རྩི་བསང་གི་མཆོད་པའི་སྤྲིན། །ཕུལ་བའི་
ལེགས་བྱས་རྒྱ་མཚོའི་མཐུ་དཔལ་གྱི། །མཆོག་ཐུན་འདོད་དགུ་ལྷུན་གྱིས་འགྲུབ་པར་ངེས། །ཡོངས་ལ་གྲགས་པའི་རྣམ་དཀར་ལེགས་བྱས་འདིར། །འབད་པ་ཚོགས་ཆུང་དོན་ཆེན་འགྲུབ་པའི་རྒྱུ། །ཡིན་ཕྱིར་གནའ་
ནས་ད་བར་དམ་པ་
པ་ཀུན། །འདི་ལ་བརྩོན་ནོ་སྐལ་ལྡན་སྐྱེ་བོའི་ཚོགས། །དེས་ནི་ཆོས་དང་སྲིད་ཀྱི་ལེགས་ཚོགས་ཀྱི། །བྱ་བ་གང་དང་གང་ཞིག་སྒྲུབ་པའི་ཚེ། །ཐོག་མཐའ་བར་དུ་དགེ་ཕྱིར་འདི་ཉིད་ལ། །འབད་རྩོལ་བྱ་
བ་རྣམ་པ་ཀུན་ཏུ་གཅེས། །བླ་མ་མཆོག་གསུམ་ཡི་དམ་སྲུང་ཚོགས་ཀྱི། །ཐུགས་རྗེ་བྱིན་རླབས་མཐུ་སྟོབས་བདེན་པ་དང་། །ཆོས་དབྱིངས་རྣམ་དག་ཆོས་ཅན་བསླུ་མེད་མཐུས། །སྨོན་དོན་མཐའ་དག་གེགས་མེད་མྱུར་
འགྲུབ་ཤོག །༧ ཅེས་བསང་མཆོད་འདོད་དགུའི་དཔལ་འཛིན་ཞེས་བྱ་བ་འདི་ཡང་མཆོག་གསུམ་ལ་མི་ཕྱེད་པའི་དད་པ་ཅན་གཞོན་ནུ་ཨ་བསྟན་མིང་འཛིན་དེས་ཡང་ཡང་བསྐུལ་ངོ་མ་ལྡོག་ཙམ་དུ། གྱི་ན་བ་ངག་དབང་བྱམས་པ་ཆོས་དཔལ་རྒྱ་མཚོའམ་རོལ་
མིང་བས་གང་ཤར་ཆལ་ཆོས་ཉིད་དུ་འབེན་གནས་མཁའ་སྤྱོད་གླིང་ནས་ཤར་མར་བྲིས་པའོ། །དགེའོ། །
5,46



དྲུག་བཅུ་
ཀ ༄༅། །བསང་མཆོད་བདུད་རྩིའི་སྤྲིན་ཕུང་ཞེས་བྱ་བ་བཞུགས་སོ། །ན་མོ་གུ་རུ་མཉྫ་ཤྲཱི་ཛྙཱ་ན་སཏྭཱ་བྷུ དེ་ལས་འདིར་བདུད་རྩི་བསང་གི་མཆོད་པ་གཏོང་བར་འདོད་པས། ཉ་དྲུག་དང་སྤྲིན་དཀར་མཁན་ཤུག་སོགས་
བསྲེག་པའི་ཁྲོད་དུ་བསང་རྫས་འབྲུ་སྣ་དར་སྣ་གོས་སྣ་ཤེལ་ཚིག་དཀར་ནག་ཕྱེ་མར་རིལ་བུ་སོགས་ཅི་འབྱོར་བ་གཙང་སྦྲ་དང་བཅས་ཕུལ་ལ་ཆབ་གྱིས་བྲན་ཏེ། གུས་པ་ཆེན་པོས་སྐད་གསེང་མཐོ་བར་བྱས་ལ་འདི་སྐད།
རཾ་ཡཾ་ཁཾ། ཨོཾ་ཨཱ༔ཧཱུྃ། ལན་གསུམ། དཔལ་ཆོས་དབྱིངས་བདེ་བ་ཆེན་པོའི་ཀློང་ནས། དུས་གསུམ་རྒྱལ་བའི་གསང་གསུམ། རྡོ་རྗེའི་འབྲུ་གསུམ་ཆར་ལྟར་དུ་བབ་པས། བསང་རྫས་ཀྱི་དངོས་པོ་མཚན་འཛིན་དང་བྲལ་
བ། རང་བཞིན་རྣམ་པར་དག་པ། རྣམ་པ་འདོད་ཡོན་ལྔ་ཡི་ཕུང་པོ། བྱེད་ལས་དབང་པོ་དྲུག་གི་སྤྱོད་ཡུལ་དུ། ཟག་པ་མེད་པའི་བདེ་བ་ཁྱད་པར་ཅན་བསྐྱེད་ནུས་པ། ཀུན་ཏུ་བཟང་པོའི་མཆོད་སྤྲིན་ལྟར་ཟད་མི་ཤེས་པ།
དུས་འཁོར་བ་ཇི་སྲིད་དུ་འཛད་པ་མེད་པའི་གཏེར་ཆེན་པོ། བཞེད་དགུ་ཕུན་སུམ་ཚོགས་པའི་མཆོད་སྤྲིན་རྒྱ་ཆེན་པོ་འདི་ཉིད། སྐྱབས་གནས་བསླུ་བ་མེད་པའི་དཀོན་མཆོག་རིན་པོ་ཆེ་རྣམ་པ་གསུམ་གྱི་སྤྱི་དཔལ་ཆེན་
#་ པོ་དྲིན་ཆེན་རྩ་བའི་བླ་མ་རིན་པོ་ཆེའི་ཞལ་དུ་མཆོད་དོ། །ཕྱོགས་བཅུ་དུས་གསུམ་ན་བཞུགས་པའི་རྒྱལ་བའི་དབང་པོ་སྲས་དང་སློབ་མར་བཅས་པ་རྣམས་དང༌། ཡི་དམ་རྒྱལ་བ་ཞི་ཁྲོ་རབ་འབྱམས་ཀྱི་ལྷ་ཚོགས་འཁོར་
547



རོལ་བའི་རྡོ་རྗེའི་གསུང་འབུམ།
དང་བཅས་པ་རྣམས་དང་། གནས་གསུམ་གྱི་དཔའ་བོ་མཁའ་འགྲོའི་ཚོགས་འཁོར་དང་བཅས་པ་ཐམས་ཅད་ཀྱི་ཞལ་དུ་མཆོད་དོ། །རྒྱལ་བ་རྡོ་རྗེ་འཆང་ཆེན་པོའི་བཀའ་དང་ཐ་ཚིག་ལ་གནས་པའི་ཆོས་སྐྱོང་བའི་སྲུང་
མ། ཡེ་ཤེས་གསལ་བའི་སྤྱན་དང་ལྡན་པ། རྫུ་འཕྲུལ་མྱུར་བའི་ཞབས་དང་ལྡན་པ། ཐུགས་རྗེ་དང་མཐུ་སྟོབས་ཚད་མེད་པའི་བདག་ཉིད་ཅན། ཁྱད་པར་དུ་དགྲ་བགེགས་འདུལ་བ་ལ་མངོན་སྤྱོད་དྲག་པོའི་འཕྲིན་ལས་
ལ་མངའ་དབང་བསྒྱུར་བའི་བདག་པོ། དཔལ་ལྡན་གུར་གྱི་མགོན་པོ། ཡུམ་ཆེན་ཨེ་ཀ་ཛ་ཏི། མ་ཅིག་འདོད་ཁམས་དབང་མོ། སྟོབས་འཕྲོག་གདོང་བཞི་གཉན་པོ། དཔལ་ལྡན་དམག་ཟོར་རྒྱལ་མོ། རྒྱལ་ཆེན་རྣམ་མང་
ཐོས་སྲས། དམ་ཅན་ཆོས་ཀྱི་རྒྱལ་པོ། ནོར་སྐྱོང་དུར་ཁྲོད་བདག་པོ། དྲེགས་པ་ཕོ་རྒྱུད་མོ་རྒྱུད། བཀའ་སྡོད་དམ་ཅན་རྒྱ་མཚོ་འཁོར་དང་བཅས་པ་རྣམས་ཀྱི་ཞལ་དུ་མཆོད་དོ། །རྒྱལ་བའི་བསྟན་སྲུང་ཆེན་པོ། དྲེགས་པ་
ཡོངས་ཀྱི་སྡེ་དཔོན། ཨོ་རྒྱན་སངས་རྒྱས་གཉིས་པའི་སྤྱན་སྔར་སྲོག་གི་སྙིང་པོ་ཕུལ་ནས། རྒྱལ་བའི་བསྟན་པ་བསྟན་འཛིན་སྦྱིན་བདག་དང་བཅས་པ་སྲུང་ཞིང་སྐྱོང་བར་ཞལ་གྱིས་བཞེས་པའི། ཆོས་སྐྱོང་བའི་སྲུང་མ་
སྲིད་གསུམ་དྲེགས་པའི་དབང་པོ། རྒྱལ་ཆེན་པེ་ཧར་སྐུ་ལྔ། གནོད་སྦྱིན་ཙེའུ་དམར་པོ། ཆོས་སྐྱོང་བསེ་ཡི་ཁྲབ་ཅན། མ་མོ་སྔགས་ཀྱི་སྲུང་མ། གཟའ་རྒོད་ཁྱབ་འཇུག་ཆེན་པོ། དམ་ཅན་རྡོ་རྗེ་ལག་པ། མྱུར་མགྱོགས་ཤ་
548



རེ་གཅིག་
༄༅། །ཟ་ཧོ་མོ། ནོར་བདག་རྡོ་རྗེ་བདུད་འཇོམས། རྒྱལ་ཆེན་འཕྲིན་ལས་རྡོ་རྗེ། འཁོར་ཚོགས་སྤྲུལ་བ་ཡང་
ང་སྤྲུལ། བཀའ་ཉན་དྲེགས་པ་སྡེ་བརྒྱད་ཀྱི་ཚོགས་དང་བཅས་པ་རྣམས་ཀྱི་ཞལ་དུ་མཆོད་དོ། །རྒྱ་གར་
འཕགས་ཡུལ་གྱི་གཞི་བདག །བལ་ཡུལ་ཁ་ཆེའི་གླིང་གི་གཞི་བདག །གསེར་གླིང་ཟངས་གླིང་གི་གཞི་བདོག །རྔ་ཡབ་གླིང་ཕྲན་གྱི་གཞི་བདག །རྒྱ་ནག་ལྗོངས་ཡུལ་གྱི་གཞི་བདག །གེ་སར་དམག་གླིང་གི་གཞི་བདག །
སྤུ་རྒྱལ་བོད་ཡུལ་གྱི་གཞི་བདག །སྟོད་མངའ་རིས་སྐོར་གསུམ་གྱི་གཞི་བདག །བར་དབུས་གཙང་རི་བཞིའི་གཞི་བདག །སྨད་མདོ་ཁམས་སྒང་དྲུག་གི་གཞི་བདག །ཁྱད་པར་དུ་ས་ཕྱོགས་འདི་དག་གི་གཞི་བདག་
ཡུལ་ཕྱོགས་འདི་ཉིད་ཀྱི་ཡུལ་ལྷ། གནས་མཆོག་འདི་དག་གི་གནས་བདག་ཆེན་པོ། ཨ་མྱེ་རྨ་རྒྱལ་སྦོམ་ར། ཤར་གྱི་གཉན་པོ་གཡུ་རྩེ། གཉན་རྒོད་གཡུ་ཡི་རལ་བ་ཅན། དམུ་བདུད་ཆེན་པོ་རྡོ་རྗེ་རྩེ་དགུ། བཙན་པོ་རྫ་
ཡི་བསྲེ་ཁྲབ། གནས་བདག་བ་གམ་གཉན་པོ། ཀི་ལུང་ཀླུ་མོ་གཏེར་བདག །ཡུལ་ལྷ་འགྱིང་རི་སྨུག་པོ། ཡང་སྒོས་སུ་རང་ཉིད་ཀྱི་སྐྱེས་ལྷ་གཉན་པོ། ཡུལ་ལྷ་ཆེན་པོ། གྲོགས་ལྷ་མཐུ་བོ་ཆེ། དགྲ་བླའི་རྒྱལ་པོ་དཔའ་བོ་
* གཟི་ལྡན། དྲེགས་པ་སྡེ་བརྒྱད་དཔུང་ཚོགས་དང་བཅས་པ་རྣམས་ཀྱི་ཞལ་དུ་མཆོད་དོ། ཁ་ལྟ་བའི་གཞི་བདག །གྲོས་མཐུན་པའི་གཞི་བདག །སྙིང་ཉེ་བའི་གཞི་བདག །སྡོང་གྲོགས་བྱེད་པའི་གཞི་བདག །མགོན་
549



རོལ་བའི་རྡོ་རྗེའི་གསུང་འབུམ།
སྐྱབས་བྱེད་པའི་གཞི་བདག །དཔུང་རོགས་བྱེད་པའི་གཞི་བདག །དགྲ་དཔུང་འདུལ་བའི་གཞི་བདག །བདུད་དཔུང་འཇོམས་པའི་གཞི་བདག །ལམ་ལྷ་བྱེད་པའི་གཞི་བདག །ཚོང་ལྷ་མཛད་པའི་གཞི་བདག །རིགས་
རྒྱུད་སྐྱོང་བའི་གཞི་བདག །དཔལ་འབྱོར་སྤེལ་བའི་གཞི་བདག་འཁོར་དང་བཅས་པ་ཐམས་ཅད་ཀྱི་ཞལ་དུ་མཆོད་དོ། །ཡང་ཡང་གུས་པ་ཆེན་པོས་གསོལ་ལོ། །མཆོད་དོ། །བརྔན་ནོ། །དགྱེས་པར་བཞེས་ཤིག་
མཉེས་པར་རོལ་ཅིག །ཚིམ་པར་སྣོམས་ཤིག །མགུ་བར་གྱིས་ཤིག །དེ་ལྟར་དུ་བདུད་རྩི་བསང་གི་མཆོད་པ། འདོད་ཡོན་ལྔ་ཡི་ཕུང་པོ། ཀུན་བཟང་མཆོད་པའི་རྣམ་རོལ། འཛད་མེད་ནམ་མཁའ་མཛོད་ཀྱི་རང་བཞིན་
དུ་དམིགས་ཏེ། མཆོད་སྤྲིན་རྒྱ་ཆེན་པོ་བྱས་པའི་མཐུ་དཔལ་ལ་བརྟེན་ནས། བསོད་ནམས་ཀྱི་ཞིང་དག་པ། མཆོད་པའི་ཡུལ་གོང་མ། སྐྱབས་གནས་ཁྱད་པར་ཅན་རྣམས་ཀྱི་ཐུགས་རྗེ་དང་བྱིན་རླབས་ནུས་མཐུའི་དཔལ་
གྱིས། བདག་ཅག་གི་བསོད་ནམས་དང་ཡེ་ཤེས་ཀྱི་ཚོགས་གཉིས་མྱུར་ཏུ་རྫོགས་པར་བྱིན་གྱིས་རློབས་ཤིག །ཉོན་ཤེས་ཀྱི་སྒྲིབ་པ་བག་ཆགས་དང་བཅས་པ་ཐམས་ཅད་བྱང་ཞིང་དག་པར་བྱིན་གྱིས་རློབས་ཤིག །ས་
ལམ་གྱི་ཡོན་ཏན་ཐམས་ཅད་གོང་ནས་གོང་དུ་འཕེལ་ཞིང་རྒྱས་པར་བྱིན་རློབས་ཤིག །མཐར་ཐུག་གི་འབྲས་བུ་སྐུ་གཉིས་མངོན་དུ་ཐོབ་པར་བྱིན་གྱིས་རློབས་ཤིག །རང་དོན་མཐར་ཕྱིན་པར་བྱིན་གྱིས་རློབས་ཤིག
550



རེ་གཉིས་
ཀ༄༅། ། གཞན་དོན་འབད་མེད་ལྷུན་འགྲུབ་ཏུ་འབྱུང་བར་བྱིན་གྱིས་རློབས་ཤིག །རྒྱལ་བའི་བསྟན་སྐྱོང་ཆེན་པོ། འདས་དང་མ་འདས་ཀྱི་སྲུང་མ། ཡུལ་ལྷ་གཞི་བདག་གནས་བདག་མཐུ་བོ་ཆེ་འཁོར་དང་བཅས་པ་
ཁྱེད་རྣམས། ཁྱབ་བདག་འཁོར་ལོའི་མགོན་པོ་རྡོ་རྗེ་འཆང་ཆེན་པོ་དང་། ཨོ་རྒྱན་རྒྱལ་བའི་དབང་པོ་པདྨ་ཐོད་ཕྲེང་རྩལ་གྱི་བཀའ་རྟགས་རྡོ་རྗེ་འབར་བའི་ཟིལ་འོག་ལས་སྐད་ཅིག་ཙམ་ཡང་མ་འདའ་བར། སངས་རྒྱས་
ཀྱི་བསྟན་པ་སྲུངས་ཤིག །དཀོན་མཆོག་གསུམ་གྱི་དབུ་འཕང་བསྟོད་ཅིག །དགེ་འདུན་འདུས་པའི་སྡེ་སྐྱོང་ཤིག །མདོ་སྔགས་གཉན་པོའི་ཆོས་འཁོར་སྲུངས་ཤིག །བཤད་སྒྲུབ་བསྟན་པའི་རྒྱལ་མཚན་ཚུགས་ཤིག །
དཔལ་ལྡན་བླ་མའི་ཞབས་པད་བརྟན་པར་མཛོད་ཅིག །མཛད་འཕྲིན་བཟང་པོ་ཀུན་ཏུ་རྒྱས་པར་མཛོད་ཅིག །བདག་ཅག་ལ་སྡང་བར་བྱེད་པའི་དགྲ་ཐམས་ཅད་ཐུལ་ཅིག །གནོད་པར་བྱེད་པའི་བགེགས་ཐམས་ཅད་
ཆོམས་ཤིག །བྱད་ཁ་དྲོད་གཏོང་ཐམས་ཅད་བྱད་མ་མཁན་གྱི་སྟེང་དུ་བསྒྱུར་ཅིག །དགྲ་ཇག་ཆོམ་རྐུན་ཡོད་ན་མྱུར་ཏུ་བྱ་ཐོངས་ཤིག །བགེགས་དང་བར་ཆད་ཡོད་ན་མྱུར་བ་ཉིད་དུ་བཟློག་པར་མཛོད་ཅིག །ལོ་ཉེས་
ཐོག་ཉེས་བཙའ་སད་སེར་གསུམ་ཐམས་ཅད་མེད་པར་མཛོད་ཅིག །མི་ནད་དང་ཕྱུགས་ནད་ ཐམས་ཅད་ཞི་བ་མཛོད་ཅིག །རྨི་ལམ་དང་མཚན་ལྟས་ངན་པ་ཐམས་ཅད་སེལ་བར་མཛོད་ཅིག །མི་ཁ་བྲ་མཆུ་སྡང་བ་
551
པོད།



རོལ་བའི་རྡོ་རྗེའི་གསུང་འབུམ།
ཐམས་ཅད་ཞི་བར་མཛོད་ཅིག །མི་འདོད་དུས་ཀྱི་འཁྲུགས་རྩོད་ཐམས་ཅད་མིང་བརྡའི་ལྷག་མ་ཙམ་ཡང་མེད་པར་མཛོད་ཅིག །རྐྱེན་ངན་མི་མཐུན་པའི་ཕྱོགས་ཐམས་ཅད་ད་ལྟ་ཉིད་དུ་སོལ་ཅིག །བདག་ཅག་འཁོར་
དང་བཅས་པའི་ཚེ་བསོད་དཔལ་འབྱོར་ཐམས་ཅད་འཕེལ་བར་མཛོད་ཅིག །ལོངས་སྤྱོད་ནོར་འབྲུ་ཐམས་ཅད་རྒྱས་པར་མཛོད་ཅིག །མངའ་ཐང་རིགས་རྒྱུད་ཐམས་ཅད་དར་བར་མཛོད་ཅིག །ཆོས་སྲིད་ཀྱི་བྱ་བ་
ཐམས་ཅད་ཡིད་ལ་བསམ་པ་བཞིན་དུ་འགྲུབ་པར་མཛོད་ཅིག །ལོ་ཕྱུགས་རྟག་ཏུ་འཕེལ་བར་མཛོད་ཅིག །སྲིད་ཞིའི་ཕྱུ་གཡང་ཐམས་ཅད་དབང་དུ་འདུ་བར་མཛོད་ཅིག །འདོད་དགུའི་དངོས་གྲུབ་ཐམས་ཅད་ཆར་
བཞིན་དུ་ཕོབ་ཅིག །ཆོས་མཐུན་གྱི་འབྱོར་བ་ཕུན་སུམ་ཚོགས་པར་མཛོད་ཅིག །མཐུན་པའི་ལས་རླུང་དར་བར་མཛོད་ཅིག །སྙན་པའི་གྲགས་པ་རྒྱས་པར་མཛོད་ཅིག །ལེགས་ཚོགས་ཀྱི་བྱ་བ་ཐམས་ཅད་གོང་ནས་
གོང་དུ་འཕེལ་བར་མཛོད་ཅིག །ཕྱོགས་ཐམས་ཅད་ལས་རབ་ཏུ་རྣམ་པར་རྒྱལ་བར་མཛོད་ཅིག །མདོར་ན་ཆོས་དང་སྲིད་ཀྱི་འཕྲལ་ཡུན་གྱི་དོན་མཐའ་དག་འབད་མེད་ལྷུན་འགྲུབ་ཏུ་འབྱུང་བའི་ཕྲིན་ལས་དང་སྡོང་
གྲོགས་རྒྱ་ཆེན་པོ་གཡེལ་བ་མེད་པར་མཛོད་ཅིག །ཀི་བསྭོ་བསྭོ་ཆེའོ་ལྷ་རྒྱལ་ལོ། །སྨྲས་པ། བསང་མཆོད་བདུད་རྩིའི་སྤྲིན་ཕུང་ཞེས་བྱ་བ། །བུ་རབ་རྒོད་པོ་གཞོན་ནུ་དཔའ་ངར་ཅན། །ཛམ་དཀར་སྐལ་བཟང་རྡོ་རྗེ་ཟུང་ཉིད་ནས། །ལྷ་རྫས་དང་
552



༄༅། ། བཅས་བསྐུལ་ངོ་ལྡོག་མིན་ཙམ། །མི་རྒན་ཁ་སེ་མགོ་སྔོན་རོལ་མིང་བས། །མིག་འབྲས་དབང་སྔོན་གོས་ཀྱིས་སྒྲིབ་བཞིན་དུ། །མི་མཐོང་མཐོང་ཁུལ་སུག་པ་འདར་བཞིན་བྲིས། །དགེ་བས་བསམ་དོན་ཆོས་བཞིན་འགྲུབ་གྱུར་ཅིག །མཆོག་དམན་
མགྲོན་ལ་མཆོད་སྦྱིན་རླབས་ཆེན་མཐུས། །བསོད་ནམས་ཡེ་ཤེས་ཚོགས་ཆེན་རབ་རྫོགས་ནས། །གཏན་བདེའི་ས་མཆོག་བྱང་ཆེན་མྱུར་ཐོབ་ཅིང་། །རང་གཞན་དོན་ཀུན་འབད་མེད་ལྷུན་འགྲུབ་ཤོག །དགེའོ། །སརྦ་མངྒ་ལཾ།
༄༅། །བསང་མཆོད་དགོས་འདོད་ཆར་འབེབས་ཞེས་བྱ་བ་བཞུགས་སོ། ། ན་མོ་གུ་རུ་མཉྫ་ཤྲཱི་ཡེ། རྒྱལ་བའི་དབང་པོ་མཉམ་མེད་ཤཱཀྱའི་ཏོག །རྒྱལ་བ་གཉིས་པ་མཚོ་སྐྱེས་པདྨ་འབྱུང་། །རྒྱལ་བས་ལུང་བསྟན་ཀུན་མཁྱེན་དོལ་
# པོ་པ། །རྒྱལ་བ་རྒྱལ་སྲས་རྒྱ་མཚོའི་ཚོགས་ལ་འདུད། །འདི་ན་བསོད་ནམས་ཚོགས་ཆེན་རྫོགས་པའི་ཕྱིར། །མཆོག་དམན་མགྲོན་ལ་བསང་མཆོད་འབུལ་བའི་ཐབས། །གྲོང་རྒན་ཕལ་བ་དག་གི་ངག་ཚིག་བཞིན། །བརྗོད་
པར་བྱ་ཡི་འདི་ལྟར་ལེགས་པར་མཆོད། །དེ་ལ་འདི་ཕྱིའི་དོན་ཆེན་འགྲུབ་པའི་ཐབས་མཆོག །ཚེགས་ཆུང་ལ་ཚོགས་རླབས་པོ་ཆེ་བསགས་པའི་ཞིང་གི་དམ་པ་མཆོག་དམན་གྱི་མགྲོན་རིགས་ཐམས་ཅད་ལ། བདུད་རྩི་
་ བསང་གི་མཆོད་སྤྲིན་རྒྱ་མཚོ་འབུལ་བའི་ཚུལ་ལ་སྦྱོར་དངོས་རྗེས་གསུམ་ལས།དང་པོ་སྦྱོར་བ། གཟའ་སྐར་འཕྲོད་སྦྱོར་བཟང་པོའི་ཉིན། དྲི་ཞིམ་པའི་ཤིང་རྩི་སྣ་ཚོགས། སྨན་སྣ་སྤོས་སྣ། འབྲུ་སྣ་དང་དར་གོས་སྣ་
553



རོལ་བའི་རྡོ་རྗེའི་གསུང་འབུམ།
ཚོགས། ཤེལ་ཚིག་དཀར་ནག །ཕྱེ་མར། མཆོད་གཏོར་སྤྱན་གཟིགས། གསེར་སྐྱེམས་གཡུ་སྐྱེམས་སོགས་བསང་རྫས་སུ་འོས་པའི་རིགས་གཙང་སྦྲ་དང་ལྡན་པ་གྱ་ནོམ་པ་ཡིད་དུ་འོང་བ་དུ་མའམ། ཅི་ཙམ་འབྱོར་བ་
འདུ་བྱས་ལ་ཆབ་ཀྱིས་བྲན་ཏེ། གཉིས་པ་དངོས་གཞི། ཀུན་སློང་རྣམ་པར་དག་ཅིང་གཞན་ཕན་དོན་གཉེར་གྱི་བསམ་པ་བཟང་པོས་རྩིས་ཟིན་པར་བྱས་ལ། སྒོ་གསུམ་གུས་འདུད་དང་བཅས་ཏེ་སྐད་གསེང་མཐོ་བར་
བྱས་ལ་འདི་སྐད། རཾ་ཡཾ་ཁཾ། ཨོཾ་ཨཱཧཱུཾ། ལན་གསུམ། ལྷ་གསོལ་ལོ། །ལྷ་མཆོད་དོ། །ཆོས་དབྱིངས་རྣམ་པར་དག་པའི་ཀློང་ནས། རྩ་བརྒྱུད་ཀྱི་བླ་མ་ཡི་དམ་རྒྱལ་བ་ཞི་ཁྲོ་མཆོག་གསུམ་དཔའ་བོ་མཁའ་འགྲོ། ཆོས་
སྐྱོང་དམ་ཅན་ནོར་ལྷ་གཏེར་བདག་དང་བཅས་པ་ཐམས་ཅད་སྐད་ཅིག་གིས་མདུན་གྱི་ནམ་མཁར་མངོན་སུམ་བཞིན་དུ་བྱོན་པར་གྱུར། བཛྲ་ས་མཱ་ཡ་ཛ༔ ཞེས་སྤྲིན་གྱི་ཕུང་པོ་འཐིབས་པ་ལྟར་བཞུགས་པར་མོས་ལ།
སྣང་སྲིད་འཁོར་འདས་ཀྱི་ཆོས་ཐམས་ཅད་མི་དམིགས་པ་སྟོང་ཉིད་འོད་གསལ་ནམ་མཁའ་ལྟ་བུའི་ངང་ལས། ཧཱུྃ་ལས་རིན་པོ་ཆེ་སྣ་ལྔ་ལས་གྲུབ་པའི་བསང་སྟེགས་མཐོ་ལ་ཡངས་པ། བརྗིད་ལ་མཛེས་ཤིང་ཡིད་དུ་འོང་བ།
རིན་ཆེན་སོ་སོའི་རང་འོད་ཀུན་ཏུ་འཚེར་བའི་སྟེང་དུ། རཾ་ལས་ཡེ་ཤེས་ཀྱི་མེ་དཔུང་ཁ་དོག་སྣ་ལྔ་རབ་ཏུ་འབར་བའི་ཀློང་ན། དྲི་ཞིམ་བདུད་རྩིའི་ཤིང་མཆོག །དུང་ཤིང་བ་ལུ་དཀར་པོ། གསེར་ཤིང་མཁན་པ་སེར་པོ།
554



རེ་བཞི་
ཀ༄༅། །ཟངས་ཤིང་འོ་པུ་དམར་པོ། གཡུ་ཤིང་ཤུག་པ་ལྗང་གུ། ལྕགས་ཤིང་ཉ་བྲུག་སྨུག་པོ། གཞན་ཡང་ཙནྡན་དཀར་དམར། ཨ་ཀར་སྐྱ་སྨུག་ལ་སོགས། དྲི་བསུང་ཕུན་སུམ་ཚོགས་པའི་ཤིང་རྩི་སྣ་ཚོགས་སྤུངས་པའི་
ཁྲོད་དུ། སྨན་སྣ། སྤོས་སྣ། འབྲུ་སྣ། དར་སྣ། གོས་སྣ། ཟབ་ཆེན་སྣ་ཚོགས་ཤེལ་ཚིག་དཀར་ནག །ཕྱེ་མར། རིལ་བུ། མཆོད་གཏོར། སྤྱན་གཟིགས། གསེར་སྐྱེམས་གཡུ་སྐྱེམས་སོགས་བསང་རྫས་རྣམས་མ་ཚང་བ་
མེད་པ། བཟང་དགུ་ཕུན་སུམ་ཚོགས་པ། གཙང་ཞིང་ཡིད་དུ་འོང་བ། ཕྱོགས་བཅུའི་རྒྱལ་བ་སྲས་དང་བཅས་པ་ཐམས་ཅད་ཀྱི་ཐུགས་ཀ་ནས་གསང་གསུམ་གྱི་ངོ་བོ། རྡོ་རྗེའི་འབྲུ་གསུམ་གྱི་རྣམ་པ་ཆར་ལྟར་དུ་བབས་
པས། བསང་རྫས་ཀྱི་དངོས་མཚན་དྲི་མའི་སྐྱོན་ཐམས་ཅད་ཡོངས་སུ་སྦྱངས་ནས། འདོད་ཡོན་ལྔ་ཡི་དཔལ་ཕུན་སུམ་ཚོགས་པ་ཟད་མི་ཤེས་པར། བྱིན་གྱིས་བརླབས་ཤིང་རྒྱ་ཆེར་སྤེལ་ལ། མཆོད་ཡུལ་རྣམས་ཀྱི་ཐུགས་
རྒྱུད་ལ་ཟག་མེད་ཀྱི་བདེ་བ་ཁྱད་པར་ཅན་སྐྱེད་ནུས་པ། འཕགས་མཆོག་ཀུན་ཏུ་བཟང་པོའི་མཆོད་སྤྲིན་ལྟར་བསམ་གྱིས་མི་ཁྱབ་པའི་དུད་སྤྲིན། ནམ་མཁའ་མཛོད་ཀྱི་རང་བཞིན་གནམ་ས་བར་སྣང་གི་ཁྱོན་ཐམས་ཅད་
g ཡོངས་སུ་གང་བ་འདི་ཉིད་ཀྱིས། མཆོད་པའི་ཡུལ་མཆོག་དམན་ཐམས་ཅད་ལ་མཆོད་ཅིང་འབུལ་བར་བགྱིའོ། །ཨོཾ་ཨཱཿཧཱུྃ། དུས་གསུམ་སངས་རྒྱས་ཐམས་ཅད་ཀྱི་ངོ་བོ། རིགས་དང་དཀྱིལ་འཁོར་རྒྱ་མཚོའི་བྱེད་པོ།
555



རོལ་བའི་རྡོ་རྗེའི་གསུང་འབུམ།
བཀའ་དྲིན་མཚུངས་པ་མ་མཆིས་པ། ཡོངས་ཀྱི་དགེ་བའི་བཤེས་གཉེན་དམ་པ། ཐུགས་རྗེ་དང་བྱིན་རླབས་ཀྱི་གཏེར་མཛོད་ཆེན་པོ། ཁྱབ་བདག་རྡོ་རྗེ་འཆང་དངོས། རྗེ་བླ་མ། ཆེ་གེ་མོ། དཔལ་བཟང་པོའི་ཞལ་དུ་
གཙང་མ་ཕུད་ཀྱི་བསང་མཆོད་རྒྱ་ཆེན་པོ་འདིས་མཆོད་དོ། །ཨོཾ་ཨཱཧཱུྃ། འཕགས་པའི་ཡུལ་གྱི་བསྟན་པའི་གཏད་རབས་ཆེན་པོ་རྣམ་བདུན། འཛམ་གླིང་མཛེས་བྱེད་རྒྱན་དྲུག་མཆོག་གཉིས། མཁས་མཆོག་གྲུབ་དབང་
དམ་པ་རིམ་བྱོན་རྣམས་དང་། གངས་ལྗོངས་བོད་ཀྱི་ཡུལ་དུ། སྤྲུལ་བའི་ཆོས་རྒྱལ་ཆེན་པོ་རིམ་བྱོན། མཁན་ཆེན་བྷོ་དྷི་ས་ཏྭ། སློབ་དཔོན་པདྨ་ཐོད་ཕྲེང་། ཆོས་རྒྱལ་ཚངས་པ་ལྷ་ཡི་མེ་ཏོག །པདྨའི་ཐུགས་སྲས་རྗེ
འབངས་ཉེར་ལྔ། ལོ་ཆེན་སྐ་ཅོག་ཞང་གསུམ། མཁས་པ་སད་མི་མི་བདུན་སྤྲུལ་བའི་གཏེར་སྟོན་བརྒྱ་རྩ་བརྒྱད་བོད་ཀྱི་ནོར་བུ་རྣམ་གསུམ། སྒྲུབ་བརྒྱུད་ཤིང་རྟ་ཆེན་པོ་རྣམ་བརྒྱད། དཔལ་ལྡན་ས་ངོར་ཚར་གསུམ་གྱི་
མཁས་གྲུབ་དམ་པ་རིམ་བྱོན་རྣམས་དང་། ཁྱད་པར་དུ་དམ་པ་དང་པོའི་སངས་རྒྱས་ནས་བཟུང་
། ཡུལ་བྱང་ཕྱོགས་ཤམ་བྷ་ལ་ཡི། ཆོས་རྒྱལ་རིགས་ལྡན་སོ་ལྔ། ཇོ་ནང་བསྟན་པའི་མངའ་བདག །སྤྱན་རས་གཟིགས་
དབང་ཐུགས་རྗེའི་རྣམ་སྤྲུལ། རྒྱལ་བའི་ལུང་ཟིན་ཆེན་པོ། ཀུན་མཁྱེན་སྨྲ་བའི་ཉི་མ། རྟོན་པ་བཞི་ལྡན་ཆེན་པོ། དོལ་པོ་བ་ཤེས་རབ་རྒྱལ་མཚན་དཔལ་བཟང་པོ། ཐུགས་སྲས་བུ་ཆེན་བཅུ་བཞི། བརྒྱུད་འཛིན་ཀུན་
556



རེ་ལྔ་
༄༅། ། དགའ་གྲོལ་མཆོག །མཁས་གྲུབ་ཆེན་པོ་རྗེ་བཙུན་སྒྲོལ་བའི་མགོན་པོ་སོགས། དཔལ་ལྡན་ཇོ་ནང་བ་ཆེན་པོའི་བཤད་སྒྲུབ་ཀྱི་བསྟན་པ་རིན་པོ་ཆེ་འཛིན་སྐྱོང་སྤེལ་གསུམ་མཛད་པའི་མཁས་གྲུབ་དམ་
ས་པ་རིམ་
པར་བྱོན་པ་ཐམས་ཅད་ཀྱི་ཞལ་དུ་གཙང་མ་ཕུད་ཀྱི་བསང་མཆོད་རྒྱ་ཆེན་པོ་འདིས་མཆོད་དོ། །ཨོཾ་ཨཱ༔ཧཱུྃ། འོད་གསལ་སྒྱུ་འཕྲུལ་དྲ་བའི་ཀློང་ན་བཞུགས་པའི་ཡི་དམ། བྱ་རྒྱུད། ཁྱབ་བདག་རྣམ་སྣང་རྡོ་རྗེ། སྤྱོད་རྒྱུད།
རྣལ་འབྱོར་གྱི་རྒྱུད་དང་། རྣལ་འབྱོར་ཆེན་པོ་བླ་ན་མེད་པའི་རྒྱུད་སོགས་རྒྱུད་སྡེ་ཆེན་པོ་བཞི་དང་འབྲེལ་བའི་ཡི་དམ་རྒྱལ་བ་ཞི་ཁྲོའི་དཀྱིལ་འཁོར་གྱི་ལྷ་ཚོགས་སྤྱི་དང་། ཁྱད་པར་དུ་སྐུ་མཆོག་གསང་བ་འདུས་པ།
གསུང་མཆོག་མ་ཧཱ་མ་ཡ། ཐུགས་མཆོག་དགྱེས་མཛད་རྡོ་རྗེ། ཡོན་ཏན་འཁོར་ལོ་སྡོམ་པ། འཕྲིན་ལས་རྡོ་རྗེ་འཇིགས་བྱེད་ཀྱི་ལྷ་ཚོགས་རྣམས་དང་
། ཡང་སྒོས་རྒྱུད་རྒྱལ་དཔལ་ལྡན་དུས་ཀྱི་འཁོར་ལོ་ལྷ་དྲུག་བརྒྱ་སོ་
དྲུག་གི་དཀྱིལ་འཁོར་གྱི་ལྷ་ཚོགས་འཁོར་དང་བཅས་པ་ཐམས་ཅད་ཀྱི་ཞལ་དུ་གཙང་མ་ཕུད་ཀྱི་བསང་མཆོད་རྒྱ་ཆེན་པོ་འདིའི་མཆོད་དོ། །ཨོཾ་ཨཱཿཧཱུྃ། ཕྱོགས་བཅུ་དང་དུས་གསུམ་ན་བཞུགས་པའི་རྒྱལ་བ་རྫོགས་པའི་
# སངས་རྒྱས་སྤྱི་དང་། ཁྱད་པར་དུ་བསྐལ་བཟང་གི་སངས་རྒྱས་སྟོང་རྩ་གཉིས། ཡང་སྒོས་སུ་བདག་ཅག་གི་སྟོན་པ་མཉམ་མེད་ཐུབ་པའི་དབང་བོ། འཁོར་བྱང་ཆུབ་སེམས་དཔའ་ཉེ་བའི་སྲས་ཆེན་བརྒྱད་དང་། བསྐལ་
557



རོལ་བའི་རྡོ་རྗེའི་གསུང་འབུམ།
བཟང་གི་སེམས་དཔའ་བཅུ་དྲུག །རང་རྒྱལ་ཆེན་པོ་བཅུ་གཉིས། མཆོག་ཟུང་ལ་སོགས་ཉན་ཐོས་ཆེན་པོ་བཅུ་དྲུག །འཕགས་པའི་གནས་བརྟན་ཆེན་པོ་བཅུ་དྲུག །འཁོར་དགྲ་བཅོམ་པ་ཁྲི་དང་དྲུག་སྟོང་བཞི་བརྒྱའི་
ཚོགས་དང་བཅས་པ་རྣམས་དང་། རྒྱལ་བ་སྲས་དང་སློབ་མར་བཅས་པ་ཞིང་གི་རྡུལ་གྲངས་དང་མཉམ་པ་ཐམས་ཅད་ཀྱི་ཞལ་དུ་གཙང་མ་ཕུད་ཀྱི་བསང་མཆོད་རྒྱ་ཆེན་པོ་འདི་མཆོད་དོ། །ཨོཾ་ཨཱཿཧཱུྃ། གངས་ལྗོངས་བོད་
ཀྱི་ལྷ་སྐལ། རྒྱལ་ཀུན་སྙིང་རྗེའི་རང་གཟུགས་འཕགས་པ་མིག་མི་འཛུམ་པ། ཕྱག་ན་པད་དཀར་འཆང་བ། འཕགས་མཆོག་རིགས་གསུམ་མགོན་པོ། རྗེ་བཙུན་སྒྲོལ་མ་དཀར་ལྗང་། གཙུག་ཏོར་གདུགས་དཀར་མོ།
འཕགས་མ་དགྲ་དཔུང་འཇོམས་མཛད། རྗེ་བཙུན་ཕོངས་བ་ཀུན་སེལ། ལྷ་མོ་འོད་ཟེར་ཅན་མ། ཁྲོ་མོ་རྡོ་རྗེ་སྡེར་མོ་སོགས། གསང་སྔགས་རིག་སྔགས་གཟུངས་སྔགས་ཀྱི་ལྷ་ཚོགས་གནས་གསུམ་ཀྱི་དཔའ་བོ་མཁའ་
འགྲོའི་ཚོགས་འཁོར་དང་བཅས་པ་ཐམས་ཅད་ཀྱི་ཞལ་དུ་གཙང་མ་ཕུད་ཀྱི་བསང་མཆོད་རྒྱ་ཆེན་པོ་འདི་མཆོད་དོ། །ཨོཾ་ཨཱ༔ཧཱུྃ། ཆོས་དབྱིངས་མི་འགྱུར་རྣམ་པར་དག་པའི་ཕོ་བྲང་། འོག་མིན་ལྷུན་གྱིས་གྲུབ་པའི་གཞལ་
ཡས་ཆེན་པོ། དུར་ཁྲོད་ཆེན་པོ་འཇིགས་སུ་རུང་བའི་གནས། དབུས་འགྱུར་རྡོ་རྗེ་གདན་གྱི་གཙུག་ལག་ཁང་སོགས། དཔལ་ལྡན་རྡོ་རྗེའི་རྫོང་ཆེན་ཀུན་ཏུ་བཞུགས་པའི་ཆོས་སྐྱོང་བའི་སྲུང་མ། ཡེ་ཤེས་གསལ་བའི་སྤྱན་
558



T
རེ་དྲུག་
༄༅། །ལྡན། རྫུ་འཕྲུལ་མྱུར་བའི་ཞབས་ལྡན། ཐུགས་རྗེ་དང་མཐུ་སྟོབས་ཚད་མེད་པའི་བདག་ཉིད་ཅན། ཁྱབ་བདག་རྡོ་རྗེ་འཆང་གི་བཀའ་ཉན། བརྒྱུད་གསུམ་དཔལ་ལྡན་བླ་མའི་ཐ་ཚིག་ལ་གནས་པ། དུས་
གསུམ་རྒྱལ་བ་ཡོངས་ཀྱི་བཀའ་སྡོད། རིག་འཛིན་སྒྲུབ་པ་པོ་ཡི་དགྲ་བླ། དམ་ཉམས་བསྟན་དགྲ་ཡོངས་ཀྱི་སྲོག་གི་གཤེད་མ། རྒྱུད་རྒྱལ་གུར་གྱི་སྲུང་མ། བསྟན་སྲུང་ཀུན་ཀྱི་གཙོ་བོ། ལྷ་ཆེན་དཔལ་འབར་མ་ཧཱ་ཀཱ་ལ།
རྡོ་རྗེ་ནག་པོ་ཆེན་པོ། དཔལ་ལྡན་གུར་གྱི་མགོན་པོ་ཡུམ་ཆེན་ཨེ་ཀ་ཛ་ཊི། ལྷ་མོ་འདོད་ཁམས་དབང་མོ། ལས་མགོན་ཟངས་གྲི་འབར་བ། དམ་ཅན་གནོད་སྦྱིན་ཡབ་ཡུམ། བཀའ་སྡོད་པུ་ཏྲ་མིང་སྲིང་། སྤྲུལ་བའི་རུ་
འདྲེན་སྡེ་བཞི། གདོང་བརྙན་སྒོ་མ་རྣམ་བཞི། འབར་བ་གཎྜིའི་ལྷ་ཚོགས། དྲེགས་པ་ཕོ་བདུད་མོ་བདུད། སྲོག་གི་སྒོ་བདུད་ནག་པོ། ལས་ཀྱི་ཤན་པ་ཉེར་གཅིག །ཞིང་སྐྱོང་ཕོ་མོ་འབུམ་སྡེ། ལྷ་དམག་བྱེ་བ་དུང་ཕྱུར།
བདུད་དམག་ཉི་ཁྲི་ཆིག་སྟོང་། བཀའ་ཉན་དམ་ཅན་རྒྱ་མཚོའི་དམག་ཚོགས་འཁོར་དང་བཅས་པ་རྣམས་ལ་བདུད་རྩི་བསང་གི་མཆོད་པ་རྒྱ་ཆེན་པོའི་འདས་མཆོད་དོ། །དུར་ཁྲོད་ཆེན་པོ་བསིལ་བའི་ཚལ་ན་ཤིང་ཙནྡན་
ཤ་ རྐང་གཅིག་པའི་དྲུང་དུ་བཞུགས་པའི། སྤྱན་རས་གཟིགས་དབང་རབ་ཁྲོས་དྲག་པོའི་གཟུགས་ཅན། མྱུར་མཛད་ཡེ་ཤེས་ཀྱི་མགོན་པོ་ཕྱག་དྲུག་པ། མགོན་པོ་ཡིད་བཞིན་གྱི་ནོར་བུ། འཁོར་ཚོགས་བདུད་མགོན་དྲཀཱད་
559



རོལ་བའི་རྡོ་རྗེའི་གསུང་འབུམ།
ནག་པོ། དྲག་ཀི་རཱ་ཛ། ཛི་ན་མི་ཏྲ། ཀྵེ་ཏྲ་པ་ལ་སོགས་སྤྲུལ་བ་ཡང་སྤྲུལ་བཀའ་སྡོད་དམ་ཅན་རྒྱ་མཚོའི་ཚོགས་དང་བཅས་པ་རྣམས་ཀྱི་ཞལ་དུ་བདུད་རྩི་བསང་གི་མཆོད་པ་རྒྱ་ཆེན་པོ་འདཱི་མཆོད་དོ། །བྱང་ཤར་མུ་ལེ་
ཏིང་གི་རྒྱུ་མཚོ་ན་བཞུགས་པའི། དུས་གསུམ་རྒྱལ་བའི་ཡུམ་གཅིག །འདོད་པ་ཁམས་ཀྱི་དབང་ཕྱུག །སྲིད་གསུམ་དབང་བསྒྱུར་ཆེན་མོ། ཡུམ་ཆེན་རེ་ཏི་ནག་མོ། དཔལ་ལྡན་དམག་ཟོར་གྱི་རྒྱལ་མོ། མདུན་གྱི་བཤུལ་
འདྲེན་འཇིགས་རུང་སེངྒེའི་གདོང་ཅན། སླད་ཀྱི་རྗེས་འབྲང་ཕྲ་མེན་སྟག་གི་གདོང་ཅན། དུས་བཞིའི་རྒྱལ་མོ་ཆེན་མོ་རྣམ་བཞི། ལྷ་མོ་ཚེ་རིང་མཆེད་ལྔ། ཞིང་སྐྱོང་བརྟན་མ་བཅུ་གཉིས། བདུད་ཕྲུག་བྱེ་བ་འབུམ་སྡེ།
བཀའ་ཉན་མ་མོ་མཁའ་འགྲོ་དྲེགས་པ་སྡེ་བརྒྱད་ཀྱི་ཚོགས་འཁོར་དང་བཅས་པ་རྣམས་ཀྱི་
ཀྱི་ཞལ་དུ་བདུད་རྩི་བསང་
སང་གི་མཆོད་པ་རྒྱ་ཆེན་པོ་འདི་མཆོད་དོ། །བྱང་ཤར་དྲག་ཏུ་རྒོད་པའི་དུར་ཁྲོད། རྡོ་རྗེའི་གདན་དང་གངས་
རི་ཏི་སེ་ཁའུ་བྲག་རྫོང་ལ་སོགས་པའི་གནས་ན་བཞུགས་པའི། དཔལ་ལྡན་འཁོར་ལོ་སྡོམ་པའི་བཀའ་སྲུང་། སྟོབས་འཕྲོག་གདོང་བཞི་གཉན་པོ། ཞིང་སྐྱོང་གཟི་ལྡན་དབང་ཕྱུག ། དཔའ་བོ་བྲམ་ཟེའི་གཟུགས་ཅན།
ཡུམ་ཆེན་སྲིང་མོ་རྣམ་བཞི། ལས་བྱེད་ཤན་པ་ཉེར་གཅིག །ཞིང་སྐྱོང་ཕོ་མོ་འབུམ་སྡེའི་དམག་ཚོགས་འཁོར་དང་བཅས་པ་རྣམས་ཀྱི་ཞལ་དུ་བདུད་རྩི་བསང་གི་མཆོད་པ་རྒྱ་ཆེན་པོ་འདིས་མཆོད་དོ། །བྱང་ཤར་མ་རུ་རྩེ་
560



4 )
རེ་བདུན་
ཀ༄༅། །ཡི་དུར་ཁྲོད། རྒྱ་གར་བྲམ་མཚོ་དམར་པོའི་བྲག་རི། བྲག་དམར་པོ་མཆོད་ལྡིང་གི་ཕོ་བྲང་ན་བཞུགས་པའི། འཇམ་དཔལ་ཁྲོ་བོའི་གསུང་གི་སྤྲུལ་བ། བསེ་ཡི་སྐྱེས་བུ་དབང་གི་མདོག་ཅན། ཆོས་སྐྱོང་གནོད་
སྦྱིན་ཆེན་པོ་བཀྱེ་ལྕམ་དྲལ། ལྕམ་སྲིང་ཡིད་བཞིན་གྱི་ནོར་བུ། སྲིང་མོ་སྲིད་པའི་ལྷ་མོ་གདོང་དམར་མ། ལས་མཁན་སྲོག་བདག་དམར་པོ། གྲི་ཐོགས་ཆེན་པོ་བརྒྱད། ཤན་པ་ཉེར་གཅིག ། གཞན་ཡང་བཙན་དམར་
སྟོང་། མ་མོ་འབུམ། ཐེའུ་རང་སྟོང་སྡེའི་དམག་ཚོགས། དྲེགས་པ་སྡེ་བརྒྱད་ཀྱི་དཔུང་ཚོགས་གྲངས་མེད་པ་དང་བཅས་པ་རྣམས་ཀྱི་ཞལ་དུ་གཙང་མ་ཕུད་ཀྱི་བསང་མཆོད་རྒྱ་ཆེན་པོ་འདིས་མཆོད་དོ། །དཔལ་ལྡན་
འཁོར་ལོ་སྡོམ་པའི་རྣམ་སྤྲུལ། ཞིང་སྐྱོངས་དུར་བདག་ཡབ་ཡུམ། བདེ་གཤེགས་རིན་ཆེན་མིང་གི་སྤྲུལ་བ། རྒྱལ་ཆེན་རྣམ་མང་ཐོས་སྲས། གནོད་སྦྱིན་ཆེན་པོ་རྟ་བདག་བརྒྱད། འཇམ་དཔལ་གཤིན་རྗེ་གཤེད་པོའི་རྣམ་
འཕྲུལ། དམ་ཅན་ཆོས་རྒྱལ་ཡབ་ཡུམ། མ་ཅིག་ནག་མན་རྒྱལ་མོ། གནས་སྐྱོང་ཆོས་ཀྱི་རྒྱལ་པོ། དྲེགས་པའི་སྡེ་དཔོན་ཆེན་པོ། མཐུ་སྟོབས་གནམ་ལྕགས་ལྟར་མྱུར་བའི་བཀའ་ཡི་སྲུང་མ་གཉན་པོ། འཇིགས་བྱེད་ཆེན་
#་ པོ་གཟའ་རྒོད་སྲོག་གི་སྤུ་གྲི། བདུད་པོ་ཁྱབ་པ་མཇུག་རིང་། མྱུར་མགྱོགས་རཱ་ཧུ་ལ། སྟོབས་ལྡན་དགྲ་འཇོམས་དབང་པོ། འཁོར་ཚོགས་གདོང་མོ་རྣམ་བཞི། གཟའ་བརྒྱད་རྒྱུ་སྐར་ཉེར་བརྒྱད་སོགས་དྲེགས་པ་སྡེ་
561



རོལ་བའི་རྡོ་རྗེའི་གསུང་འབུམ།
བརྒྱད་ཀྱི་དམག་ཚོགས་འཁོར་དང་བཅས་པ་རྣམས། ཤར་འཛམ་ཐང་ཆོས་ཀྱི་སྡེ་ཆེན། རྩང་ཆེན་བཀྲ་ཤིས་གཡས་འཁྱིལ། ཐུབ་བསྟན་ཕྱོགས་ལས་རྣམ་རྒྱལ་གླིང་སོགས་སུ་རྩ་བརྒྱུད་དཔལ་ལྡན་བླ་མ་དགེ་འདུན་
འདུས་པའི་ཚོགས་ཀྱིས་བསྟེན་ཅིང་བསྒྲུབ་པ། གསོལ་ཞིང་མཆོད་པ། བསྟོད་ཅིང་བསྐུལ་བྱེད་ཀྱི་བཀའ་སྲུང་དམ་ཅན་རྒྱ་མཚོའི་ཚོགས་འཁོར་དང་བཅས་པ་ཁྱེད་རྣམས་ཀྱི་ཞལ་དུ་བདུད་རྩི་བསང་གི་མཆོད་པ་རྒྱ་ཆེན་
པོ་འདིས་མཆོད་དོ། །ཨོཾ་ཨཱཧཱུྃ། ཁྱད་པར་དུ་རྣལ་འབྱོར་པ་བདག་གི །གཙུག་ན་བརྟེན་པའི་རྨོག་འཕྲུ་ལྟ་བུ། ལུས་ལ་བགོ་བའི་གོ་ཆ་ལྟ་བུ། ལག་ན་ཐོགས་པའི་རྣོ་མཚོན་ལྟ་བུ། སྐེད་ལ་འཆང་བའི་འཁོར་གསུམ་ལྟ་བུ།
བསྟེན་ཅིང་བསྒྲུབ་ན་སྙིང་ཉེ་བ། གསོལ་ཞིང་མཆོད་ན་འདོད་དགུ་སྩོལ་བ། བཅོལ་ན་འཕྲིན་ལས་མྱུར་བ། བསྐུལ་ཞིང་ཆད་ན་མཐུ་རྩལ་ཆེ་བ། དམ་ལྡན་ཡོངས་ཀྱི་དགྲ་བླ་ཆེན་པོ། དམ་ཉམས་རྣམས་ཀྱི་སྲོག་གི་གཤེད་མ།
དམ་ཚིག་ཅན་རྣམས་རྟག་ཏུ་སྲུང་ཞིང་སྐྱོང་བ། བསམ་པའི་རེ་འདོད་ཐམས་ཅད་ཡིད་བཞིན་དུ་བསྒྲུབ་པ། རིག་འཛིན་སྒྲུབ་པ་པོ་ཡི་སྲོག་ཤིང་། རེ་ལྟོས་ཅན་ཀྱི་ཚེ་འཛིན། དཔལ་ལྡན་བླ་མའི་བཀའ་སྡོད། ཐུབ་བསྟན་
སྐྱོང་བའི་ཕོ་ཉ། གསང་སྔགས་ཆོས་ཀྱི་བསྟན་སྲུང་ཆེན་པོ། སྟེང་ཕྱོགས་འདོད་རྒྱལ་གྱི་ཁང་བཟང་། བྱང་ཤར་ཨུ་ཙ་ལ་ཡི་དུར་ཁྲོད་གཏིང་སྐྱེས་བྲག་དཀར་གྱི་མགོན་ཁང་། ཆོས་ལུང་བྱང་ཆུབ་རྩེ་མོ། དཔལ་ཇོ་ནང་རྟག་
562



རེ་བརྒྱད་
ཀ༄༅། །བརྟན་དམ་ཆོས་གླིང་། ངེས་དོན་དགའ་བའི་ཚལ་ཆེན་སོགས་སྒྲུབ་གནས་རྡོ་རྗེའི་ཕོ་བྲང་དམ་པ་རྣམས་སུ་བཞུགས་པའི། མདོ་སྔགས་ཆོས་འཁོར་གཉན་པོ་སྐྱོང་བའི་གཉེར་འཛིན། ཁས་བླང་རྡོ་རྗེའི་ཐ་ཚིག
དྲག་པོ་སྙིང་ལ་གཅེས་པར་འཆང་བའི་དམ་ཚིག་ཅན། འཕགས་མཆོག་སྤྱན་རས་གཟིགས་དབང་ཐུགས་རྗེའི་རྣམ་སྤྲུལ། དཔལ་ལྡན་ཡེ་ཤེས་ཀྱི་མགོན་པོ་སྨུག་ནག ལྷ་མཆོག་མ་ཧཱ་ཀཱ་ལ། སྲོག་བདུད་ནག་པོ་ཐོད་པའི་
ཕྲེང་བ་ཅན། བདུད་མགོན་ཏྲཀཱ་ནག་པོ། འཕྲིན་ལས་ཀྱི་དབང་ཕྱུག་ཆེན་པོ། བསྟན་འཛིན་སྐྱེས་བུའི་དབུ་འཕང་བསྟོད་པ། དགེ་འདུན་འདུས་པའི་སྡེ་སྐྱོང་བ། དགྱེས་ན་མཆོག་ཐུན་གྱི་དངོས་གྲུབ་སྩོལ་བ། ཁྲོས་ན་
དགྲ་དང་བགེགས་ཀྱི་དཔུང་ཚོགས་བཅོམ་པ། ཉམས་བདུན་ཞིང་བཅུའི་ཤ་ལ་རོལ་བ། ཉེས་ཅན་ཡོངས་ཀྱི་ཁྲག་ལ་འཐུང་བ། གདུག་པ་ཅན་གྱི་དོན་སྙིང་དམར་འདོན་དུ་མཛད་པ། དཔའ་བའི་རྐང་བྲོ་བརྡབ་པས་སྟོང་
གསུམ་ཐམས་ཅད་གཡོ་ཞིང་འགུལ་བ། འཇིགས་པའི་ང་རོ་རྒོད་པས་སྲིད་གསུམ་མ་ལུས་འདར་ཞིང་སྔངས་པ། རྔམས་པའི་ཞལ་སྒོ་གདང་པས་ཁམས་གསུམ་གྱི་སྲོག་ལ་དབང་བསྒྱུར་ཞིང་ཅིག་ཅར་དུ་ཟ་ནུས་པ།
ལྟ་ སྟོབས་ལྡན་ཞིང་བཅུའི་སྲོག་ལེན་གྱི་གཤེད་མ་ཆེན་པོ། ཡུམ་ཆེན་གཉན་གྱི་རེ་མ་ཏི། ལས་བྱེད་ཀྱི་ཤཱ་ན་མ་དྲུག །བྱང་གི་གནོད་སྦྱིན་ནོར་སྐྱོང་རྣམ་བརྒྱད། ལྷོ་ཡི་གཤིན་རྗེ་སྲོག་བདག་མཆེད་བརྒྱད། སྐུ་གསུང་ཐུགས་
563
ལ



ཀྱི་སྤྲུལ་བ་བདུད་ཕོ་སེང་གདོང་རྣམ་གསུམ། སྤྲུལ་བའི་མོན་པ་ཕོ་བདུན་མོ་བདུན། བདུད་དམག་ཉི་ཁྲི་ཆིག་སྟོང་། ལྷ་དམག་དཀར་པོ་འབུམ་སྡེ། ལྷ་མ་སྲིན་དྲེགས་པ་སྡེ་བརྒྱད་ཀྱི་དམག་ཚོགས་ཀྱིས་སྟོང་ཁམས་
ཐམས་ཅད་ཡོངས་སུ་ཁྱབ་ཅིང་། གནམ་ས་བར་སྣང་གི་ཁྱོན་གང་བ་དང་བཅས་པ་རྣམས་ཀྱི་ཞལ་དུ་གཙང་མ་ཕུད་ཀྱི་བསང་མཆོད་རྒྱ་ཆེན་པོ་འདིས་མཆོད་དོ། །ཨོཾ་ཨཱ་ཧཱུཾ། བསྐལ་ཆེན་དུ་མའི་བར་དུ་བསོད་ནམས་ཀྱི་
ཚོགས་ཆེན་བསགས་ཤིང་སྦྱིན་པ་རྣམ་བཞིའི་ཕར་ཕྱིན་ཡོངས་སུ་རྫོགས་པ། ཆོས་དང་ནོར་གྱིས་དབུལ་ཕོངས་ཀྱི་སྡུག་བསྔལ་ ཟས་ནོར་གོས་རྒྱན་གྱིས་རེ་འདོད་བསྐང་བ། དགོས་འདོད་དངོས་གྲུབ་ཀྱི་ཆར་
ཆེན་བསྙིལ་བ། འབྲུ་ཕྱུགས་ལོངས་སྤྱོད་འབྱོར་བའི་གཏེར་ཁ་ཕྱེ་བ། ཡིད་བཞིན་དབང་གི་རྒྱལ་པོ་དང་དཔག་བསམ་གྱི་ལྗོན་པ་ལྟ་བུའི་ནོར་ལྷ། ཨཱརྱ་ཛམ་བྷ་ལ་དཀར་དམར་ལྗང་སེར་མཐིང་གཱའི་ལྷ་ཚོགས། ལྷ་མོ་
ནོར་རྒྱུན་མ་སེར་ལྗང་གི་ལྷ་ཚོགས། དཔལ་ལྡན་ཚོགས་ཀྱིས་བདག་པོ་དཀར་དམར། ནོར་ལྷ་དབྱུག་གུ་མཆེད་གསུམ། རྟ་ལྷ་དང་ཕྱུགས་ལྷ་ཟས་ལྷ་གོས་ལྷ་གཡོ་སྐོལ་བྱེད་པའི་ལྷ་དང་། གནོད་སྦྱིན་ནོར་ལྷ་རྒྱ་མཚོའི་
ཚོགས་འཁོར་ཚོགས་དང་བཅས་པ་ཐམས་ཅད་ཀྱི་ཞལ་དུ་གཙང་མ་ཕུད་ཀྱི་བསང་མཆོད་རྒྱ་ཆེན་པོ་འདིས་མཆོད་དོ། །ཨོཾ་ཨཱཧཱུཾ། གླིང་བཞིའི་མཆོག་གྱུར་ལྷོ་རྒྱལ་འཛམ་བུའི་གླིང་གི་གཞི་བདག །རྒྱ་གར་འཕགས་ཡུལ་
ལ་སེལ་བ།
རོལ་བའི་རྡོ་རྗེའི་གསུང་འབུམ།
564



རེ་དགུ་
ཀ༄༅། །གྱི་གཞི་བདག །དབུས་འགྱུར་རྡོ་རྗེ་གདན་གྱི་གཞི་བདག །ཤར་རི་བོ་རྩེ་ལྔའི་གཞི་བདག །ལྷོ་དཔལ་གྱི་རི་བོའི་གཞི་བདག །ནུབ་ཨོ་རྒྱན་ཡུལ་གྱི་གཞི་བདག །བྱང་ཤམ་བྷ་ལ་ཡི་གཞི་བདག །སྟག་གཟིག་
དང་ཞང་ཞུང་གི་གཞི་བདག །མོན་ཁ་དང་འབྲས་མོ་ལྗོངས་ཀྱི་གཞི་བདག །བལ་ཡུལ་ཧོར་དང་གེ་སར་གླིང་གི་གཞི་བདག །གངས་ཅན་བོད་ཡུལ་མདོ་དབུས་གཙང་གསུམ་གྱི་གཞི་བདག་གནས་བདག་ཡུལ་ལྷ་མཐུ་བོ་
ཆེ་ཐམས་ཅད་འཁོར་དང་བཅས་པ་རྣམས་ཀྱི་ཞལ་དུ་གཙང་མ་ཕུད་ཀྱི་བསང་མཆོད་རྒྱ་ཆེན་པོ་འདིས་མཆོད་དོ། །ཨོཾ་ཨཱཧཱུཾ། ཡར་སྟོད་རྨ་ཡུལ་གངས་རི་དཀར་པོའི་གནས་སུ་བརྟེན་ཅིང་དབང་བསྒྱུར་བའི། སར་གནས་
དཔའ་བོ་ཆེན་པོ། འབྲོག་གནས་དྲེགས་པའི་སྡེ་དཔོན་གྱི་ཚུལ་འཛིན། རྩ་གསུམ་སྤྱི་དཔལ་ཨོ་རྒྱན་པདྨ་འབྱུང་གནས་དང་། རླངས་སྟོན་ཨ་མི་བྱང་ཆུབ་འདྲེ་བཀོལ་སོགས། རིག་འཛིན་བརྒྱུད་པའི་བཀའ་རྟགས་སྤྱི་བོའི་
གཙུག་ཏུ་འཆང་བའི་ཐ་ཚིག་ཅན། བསྟན་པ་བསྟན་འཛིན་དགེ་འདུན་འདུས་སྡེ་བསྟན་པའི་སྦྱིན་བདག་དང་བཅས་པ་སྐྱོང་བར་ཞལ་གྱིས་བཞེས་པའི། དགྲ་བླའི་རྒྱལ་པོ་ཆེན་པོ་ལྷ་ཡི་དགེ་བསྙེན་མཐུ་བོ་ཆེ། ཨ་མྱེ་རྨ་
སྐ རྒྱལ་སྦོམ་ར། ཡུམ་ཆེན་གུང་སྨན་ལྷ་རི། དཔའ་རྩལ་ཅན་གྱི་སྲས་པོ་མཆེད་དགུ། མཛངས་བཙུན་གྱི་སྲས་མོ་སྤུན་དགུ། ཕྱོགས་བཞི་སྐྱོང་བའི་གཉན་ཆེན་སྡེ་བཞི། རྨ་རིགས་སུམ་བརྒྱ་དྲུག་ཅུ། རྨ་གཡང་ཕྱུག་མོའི་
565



རོལ་བའི་རྡོ་རྗེའི་གསུང་འབུམ།
གཞོང་ན་གནས་པ། རྨ་ཆུ་དལ་མའི་རྒྱུད་ལ་གནས་པའི་གཞི་བདག་གནས་བདག །བཀའ་ཉན་སྤྲུལ་བའི་དམག་ཚོགས་གྲངས་མེད་པ་དང་བཅས་པ་རྣམས་ཀྱི་ཞལ་དུ་གཙང་མ་ཕུད་ཀྱི་བསང་མཆོད་རྒྱ་ཆེན་པོ་འདིས་
མཆོད་དོ། །ཨོཾ་ཨཱ༔ཧཱུྃ། མདོ་སྨད་རྔ་རྨ་གཉིས་ཀྱིས་མཚམས་ན། འཇིགས་རུང་རྡོ་རྗེའི་བྲག་རྫོང་རབ་ཏུ་འབར་བའི་ཁྲོད་དུ། གངས་དཀར་གཡུ་ཡི་ཏོག་ལྡན་རྩེ་མོ་མཁའ་ལ་སྙེགས་པ། གནས་མཆོག་རྡོ་རྗེའི་གསང་རྫོང་
ཆེན་པོར་འཁོར་འདས་ཡོངས་ལ་དབང་བསྒྱུར་བའི་མངའ་བདག །ཆེ་བཙན་འགྲན་བྲལ་དགྲ་བླའི་རྒྱལ་པོ་ཆེན་པོ་རྟོགས་ན་ཆོས་ཉིད་སྒྱུ་འཕྲུལ་ཡེ་ཤེས་ལྷ་ཡི་རྣམ་རོལ། མ་རྟོག་རང་རྒྱུད་དུ་གོལ་ན་སྣང་སྲིད་ལྷ་འདྲེའི་
དཔུང་འདེགས། མི་མིན་དྲེགས་པ་ཡོངས་ཀྱི་སྡེ་དཔོན་ལྷ་ཡི་དགེ་བསྙེན་ཆེན་པོ་གཉན་པོ་གཡུ་རྩེ། གསང་མཚན་དམུ་བདུད་ཆེན་པོ་རྡོ་རྗེ་རྩེ་དགུ། སྤྲུལ་བའི་རྟ་མཆོག་ངང་བ་གཡུ་སྔོན། མདུན་གྱི་རྐྱང་བུ་ཁ་དཀར།
རྒྱབ་ཀྱི་སྨུག་པོ་གཡུ་རྔོག །སྐུ་བློན་ཆེན་པོ་ཟ་ཁ་དཔལ་སྐྱེད། གསུང་བློན་ཆེན་པོ་གཤོག་རྒོད་ཐོག་འབར། ཐུགས་བློན་ཆེན་པོ་ནཱ་ག་རཀྟ། ཡབ་ཆེན་གཉན་རྒན་དེ་ཝ། ཡུམ་མཆོག་མ་ཕམ་གཡུ་མཚོ། ནུ་བོ་བཙད་པོ་
གཡུ་རྒན། ཞང་པོ་རྨ་རྒྱལ་སྦོམ་ར། མེས་པོ་བཞག་ར་ལྷ་རྩེ། ཚ་བོ་ཐང་ལྷ་ཡར་བཞུད། ཤར་སྒོ་སྲུང་བ་ལྷ་ཡི་བོན་ཆེན། ལྷོ་སྒོ་སྲུང་བ་གཉན་གྱི་སྡེ་དཔོན། ནུབ་སྒོ་སྲུང་བསྲེ་ཡི་སྐྱེས་བུ། བྱང་སྒོ་སྲུང་བ་ཀླུ་ཡི་མེས་པོ། སྒོ་
566



བདུན་ཅུ་
ཀ༄༅། ། ཟུར་གཡས་ན་ལྷ་གཡག་དཀར་པོ། སྒོ་ཟུར་གཡོན་ན་རྒྱ་སྟག་ཁྲ་བོ། དཔོན་དགྲ་འདུལ་ངག་གི་དབང་པོ། སྲས་དཔལ་ཆེན་ལྷ་ཡི་བཀའ་སྡོད། ལྷ་དམག་ཉི་ཁྲི་ཆིག་སྟོང་། གཉན་དམག་བརྒྱད་ཁྲི་བཞི་སྟོང་།
ཀླུ་དམག་ཆིག་འབུམ་ཉིས་སྟོང་། མཚོ་སྨན་སུམ་བརྒྱ་དྲུག་ཅུ། ཡང་སྨན་ཉི་ཁྲི་དགུ་འབུམ། རྨ་ཤོད་རྩེ་བླ་བཅུ་གསུམ། བཞག་ཤོད་སྐུ་བླ་བཅུ་གསུམ། གཞན་ཡང་རུ་འདྲེན་བརྒྱ། འཕྲང་སེལ་འབུམ། ཕྱག་བརྙན་བྱེ་བའི་
ཚོགས་དང་། གང་སྣང་སྒྱུ་མའི་སྤྲུལ་བསྒྱུར། གང་འདུལ་གཟུགས་ཀྱི་ཡོ་ལང་དུ་བསྒྱུར་བཏུབ་པའི་ལྷ་ཆེན་དྲེགས་པའི་དབང་པོ་འཁོར་ཚོགས་དང་བཅས་པ་ཐམས་ཅད་ཀྱི་ཞལ་དུ་གཙང་མ་ཕུད་ཀྱི་བསང་མཆོད་རྒྱ་ཆེན་
པོ་འདིའི་མཆོད་དོ། །ཨོཾ་ཨཱ༔ཧཱུྃ། གངས་ཅན་མདོ་སྨད་རྔ་ཡི་ཡུལ་ལྗོངས་ཀྱི་བྱང་ཕྱོགས། ཡུལ་ལ་དགེ་བཅུ་ཚང་བ། གནས་ལ་བཀྲ་ཤིས་ཤིང་ལྷུན་ཆགས་པའི་ས་འཛིན་དབང་པོ། རྫ་རི་དང་གཡའ་རི་མཐོ་བ་གཟེངས་བ།
བརྗིད་ལ་ལྷུན་སྟུག་པ། མཛེས་ལ་མདངས་བཀྲ་བ། སྟེང་ན་སྤྲིན་ནག་འཁྲིགས་པའི་ལྡིང་གུར་གཡོ་བ། བར་ན་གློག་ཕྲེང་དུ་མས་ཟློས་གར་རྩེན་པ། གཡུ་འབྲུག་མང་པོའི་ངར་སྐད་ལྡིར་བ། གནམ་ལྕགས་ངར་མའི་
༥ ཐོག་རྒོད་འབེབས་པ། ས་ལ་རྩི་བཅུད་ལོ་འབྲས་སྣ་ཚོགས་པའི་གཡང་ཆགས་པ། རི་ལུང་ཀུན་ཏུ་རྩི་སྨན་གྱི་དྲི་ངད་འཐུལ་བ། འབབ་ཆུ་ཀུན་གྱི་སྒྲ་ལྷུང་ལྷུང་སྒྲོགས་ཤིང་ཕྱོགས་མཚམས་ཀུན་ཏུ་འབབ་པ། ནང་དུ་རང་
567



རོལ་བའི་རྡོ་རྗེའི་གསུང་འབུམ།
སྣང་རིན་ཆེན་སྤྲུལ་བའི་ཕོ་བྲང་ཆེན་པོ་རྒྱ་ཕིབས་ནོར་བུའི་ཏོག་ལྡན་ར་བ་རིམ་པ་གསུམ་ལྡན། ནང་དུ་ལྷ་ཀླུ་མི་ཡི་བང་མཛོད་འབྲུ་རིགས་དང་རིན་ཆེན་དར་ཟབ་འདོད་དགུའི་དཔལ་འབྱོར་ལོངས་སྤྱོད་ཕུན་སུམ་
ཚོགས་པས་ཡོངས་སུ་གང་བའི་དབུས་སུ། ལྷ་ཡི་དགེ་བསྙེན་དྲེགས་པའི་སྡེ་དཔོན་ཆེན་པོ། སྦྱང་གི་བསྲེ་ཁྲབ་གཉན་པོ། མཐུ་ཆེན་དགྲ་འདུལ་དབང་ཕྱུག །སྐུ་ཉི་མ་བས་གཟི་ཆེ་བ། གསུང་གཡུ་འབྲུག་བས་གཟེངས་
མཐོ་བ། ཐུགས་གཤིན་རྗེ་བས་ཀྱང་རྔམས་འཁྱུགས་ཤིང་། འཇིགས་པའི་གད་མོ་རྒོད་པར་མཛད་པའི་སྲིད་པའི་ལྷ་ཆེན་དེ་ཉིད་ཀྱི། བཀའ་ཡི་མངག་གཞུག་ལས་ཀྱི་འདུན་གྲོས་ལ་དབང་བའི་རྒྱལ་བློན་ཡུམ་སྲས་
འབངས་འཁོར། ལེགས་ཉེས་ལ་བྱ་ར། དཀར་ནག་གི་ཤན་འབྱེད། བདེན་རྫུན་གྱི་ཞལ་ལྕེ། དམ་ཚིག་ལ་རྗེས་གཅོད་བྱེད་པའི་མི་མིན་དྲེགས་པའི་དཔུང་ཚོགས་གྲངས་མེད་ཀྱིས་བར་མཚམས་མེད་པར་ཡོངས་སུ་
བསྐོར་བ། གཞན་ཡང་གཡས་ཀྱི་བཀའ་བློན་ཆེན་པོ་དགེ་སློང་རྡོ་རྗེ་གཟི་བརྗིད་གཡོན་ཕྱོགས་སུ་དགྲ་བླའི་བུ་ཆུང་རྒྱལ་པོ། མདུན་དངོས་སུ་ཆོ་མཆོག་དྲང་སྲོང་གཉན་པོ། རྒྱབ་ཏུ་འབྲི་ལུང་ལྷ་རྩེ་དཔལ་འབར་སོགས།
བཀའ་འཁོར་སྤྲུལ་བ་ཡང་སྤྲུལ་སྡེ་བརྒྱད་དྲེགས་པའི་དམག་ཚོགས་དཔག་ཏུ་མེད་པ་དང་བཅས་པ་རྣམས་ཀྱི་ཞལ་དུ་གཙང་མ་ཕུད་ཀྱི་བསང་མཆོད་རྒྱ་ཆེན་པོ་འདིས་མཆོད་དོ། །ཨོཾ་ཨཱཧཱུྃ། ཁྱད་པར་དུ་ཕ་མེས་བརྒྱུད་
568



：
དོན་གཅིག་
༄༅། །གསུམ་གྱི་ཡུལ་ལྷ། བུ་ཚ་དར་བའི་སྐྱེས་ལྷ་དང་དགྲ་བླ་ཆེན་པོ། ཕྱི་ལྟས་ས་འཛིན་དབང་པོ་ཟླ་ཤེལ་གསལ་བའི་མདངས་ལྡན། ནང་དུ་རིན་ཆེན་ཤེལ་གྱི་ཕོ་བྲང་ཆེ་མཐོ་རྒྱ་ཁྱོན་ཡངས་པ་ལོངས་སྤྱོད་འབྱོར་བ་
རིན་ཆེན་གཏེར་མཛོད་ཀྱིས་ལེགས་པར་གཏམས་པའི་ཁྲོད་ན། དྲེགས་པའི་སྡེ་དཔོན་ཆེན་པོ། མཆོད་ན་སྙིང་ཉེ་བ། བཅོལ་ན་འཕྲིན་ལས་མྱུར་བ། དགྲ་ལ་རྦད་ན་མཐུ་རྩལ་ཆེ་བ། རང་སྡེ་སྲུང་བའི་གོ་ཆ་ཆེན་པོ། ནག་
ཕྱོགས་གཞོམ་པའི་ཐོག་མདའ་རྣོན་པོ། གཞི་ལ་འདུག་པའི་མགོན་སྐྱབས། བྱེས་སུ་འགྲོ་བའི་དཔུང་གྲོགས། ཕར་ལ་འགྲོ་བའི་སྐྱེལ་མ། ཚུར་ལ་འོངས་པའི་བསུ་མ། ཆུ་ལ་བརྒལ་བའི་ཟམ་པ། ལམ་ལ་འགྲོ་བའི་ས་
མཁན། མ་ལྟར་དུ་བྱམས་པའི་ཡུལ་ལྷ། ཕ་ལྟར་དུ་བརྩེ་བའི་གཞི་བདག །གྲོགས་ལྟར་དུ་མཛའ་བའི་ཟོ་དོར། དཔལ་ལྡན་བླ་མའི་བཀའ་ཡི་མངགས་གཞུག་དགེ་འདུན་འདུས་པའི་དགྲ་བླ་ཆེན་པོ། དཀར་ཆེན་རྡོ་རྗེ་
དགྲ་འདུལ། །སྟོབས་ལྡན་དགྲ་སྡེ་ཟིལ་གནོན། མཐུ་སྟོབས་དང་རྫུ་འཕྲུལ་ལ་མངའ་དབང་བསྒྱུར་བ། ལེགས་ཉེས་ཀྱི་དྲང་འཛིན་ལ་མཁས་པ། དཀར་ནག་གི་དྲང་ཤན་ལ་རྣོ་བ། དམ་ཚིག་གི་རྗེས་གཅོད་ལ་མྱུར་བ།
ཏ་ བདེན་རྫུན་གྱི་ཞལ་ལྕེ་ལ་དབང་བ། དཀར་པོའི་ཕྱོགས་ལ་མཐུན་རྐྱེན་སྒྲུབ་ཅིང་། ནག་པོའི་ཕྱོགས་ཀྱི་དགྲ་སྡེ་འཇོམས་པ། ངུར་སྨྲིག་འཛིན་པའི་སྡེ་སྐྱོང་ཞིང་། བཤད་སྒྲུབ་ཆོས་ཀྱི་ཞབས་འདེགས་མཛད་པ། མཆོད་
569



ཀྱི
རོལ་བའི་རྡོ་རྗེའི་གསུང་འབུམ།
བྱེད་རྣམས་ལ་ཁ་འཛིན་དང་རྒྱབ་བརྟེན། སྨྲ་མཁས་དང་སྙིང་སྟོབས་སྐྱེད་པ། མངའ་ཐ
འ་ཐང་དང་རིགས་རྒྱུད་དར་བ། ལས་རླུང་དང་སྙན་གྲགས་སྤེལ་བ། མགོན་སྐྱབས་དང་སྡོང་གྲོགས་རྒྱ་ཆེན་པོ་མཛད་པའི་ཡུལ་ལྷ་
གཉན་པོ་འཁོར་ཚོགས་དང་བཅས་པ་ཐམས་ཅད་ཀྱི་ཞལ་དུ་གཙང་མ་ཕུད་ཀྱི་བསང་མཆོད་རྒྱ་ཆེན་པོ་འདིས་མཆོད་དོ། །ཨོཾ་ཨཱཧཱུཾ། ཡང་སྒོས་སུ་ཡུལ་ཕྱོགས་འདི་ཉིད་ལ་གནས་པའི་ཡུལ་ལྷ་ས་ཕྱོགས་འདི་ཉིད་ལ་
བརྟེན་པའི་ས་བདག །གནས་བདག །ཡུལ་ལྷ་ཟོ་དོར་གཉན་པོ། ཕ་མེས་བུ་ཚ་ཡོངས་ཀྱི་སྐྱེས་ལྷ་དང་དགྲ་བླ་ཆེན་པོ། གཞི་བྱེས་ལམ་གསུམ་ཀུན་ཏུ་མགོན་སྐྱབས་དང་དཔུང་གཉེན་ཆེན་པོ། ཕར་འགྲོ་དང་ཚུར་འོང་གི་
སྐྱེལ་བསུ་ཆེན་པོ། དུས་དང་གནས་སྐབས་ཀུན་ཏུ་ཁ་འཛིན་དང་གྲོགས་བྱེད་ཆེན་པོ། ལས་ལ་བསྐུལ་ན་སྟོང་གསུམ་ཐམས་ཅད་སྐད་ཅིག་ལ་བསྒྲོད་པའི་མྱུར་མགྱོགས་དང་མཐུ་རྩལ་ཀྱི་བདག་པོ་ཆེན་པོ། ཕྱི་རབས་
མཛེསཤེལ་དཀར་ཞུན་མའི་མདངས་ལ་འཁུ་བའི་ས་འཛིན་དབང་པོའི་རྣམ་པ། ནང་སྣ་ཚོགས་རིན་ཆེན་འབར་བའི་ཕོ་བྲང་རབ་ཡངས་
ས་རྒྱན་བཀོད་ཕུན་སུམ་ཚོགས་པ། ལོངས་སྤྱོད་འབྱོར་བའི་དཔལ་གྱིས་ཡོངས་སུ་
གང་བའི་དབུས་སུ། ལྷ་ཆེན་དགྲ་བླའི་རྒྱལ་པོ། གད་དཀར་དཔའ་བོ་དགྲ་འདུལ། མཐུ་ལྡན་རྡོ་རྗེ་གཡུལ་རྒྱལ། གསང་མཚན་འགྱུར་མེད་རྡོ་རྗེ། ཡུམ་ཆེན་ཀླུ་མོ་འོད་ལྡན། སྲས་མཆོག་དུང་སྐྱོང་དཀར་པོ། དགྲ་བླ་མཐུ་
570



དོན་གཉིས་
༄༅། །བོ་ཆེ། འཁོར་ཚོགས་ལྷ་ཀླུ་གཉན་དམག་འབུམ་སྡེ་དང་བཅས་པ། གཞན་ཡང་གདོང་གི་གཉན་ཆེན་དགྲ་འདུལ། ཁྲ་ཚང་ལྷ་རི་བྲག་བཙན། གནས་བདག་བ་གམ་གཉན་ཆེན། ཡུལ་སྐྱོང་དཔའ་བོ་གཟི་ལྡན་
སྒང་གི་བཀྲ་ཤིས་ལྷ་རྩེ་སོགས། ས་ཕྱོགས་ཡུལ་ཕྱོགས་ཉེ་འཁོར་འདི་དག་ལ་གནས་པའི་ཡུལ་ལྷ་གཞི་བདག་མཐུ་བོ་ཆེ་འཁོར་ཚོགས་དང་བཅས་པ་ཁྱེད་རྣམས་ཀྱི་ཞལ་དུ་གཙང་མ་ཕུད་ཀྱི་བསང་མཆོད་རྒྱ་ཆེན་པོ་
འདིས་མཆོད་དོ། །ཨོཾ་ཨཱ༔ཧཱུྃ། གཞན་ཡང་སྲིད་པ་ཆགས་པའི་ལྷ་དགུ། ཚེ་ལྷ་དང་སྲོག་ལྷ་གཉན་པོ། ཕོ་ལྷ་དང་དགྲ་ལྷ། མོ་ལྷ་དང་ཞིང་ལྷ་དགྲ་ལྷ་མཐུ་ཆེན་ཝེར་མ། མགོན་སྐྱབས་བྱེད་པའི་དགྲ་ལྷ། ཡེ་ནས་གནས་
པའི་དགྲ་ལྷ། སྲིད་པ་ཆགས་པའི་དགྲ་ལྷ། སྨོན་དོན་འགྲུབ་པའི་དགྲ་ལྷ། མཐུན་རྐྱེན་སྒྲུབ་པའི་དགྲ་ལྷ། སྐུ་གསུང་ཐུགས་ཀྱི་དགྲ་ལྷ། གླིང་བཞི་དྭར་བའི་དགྲ་ལྷ། དཔའ་སྙིང་ཅན་གྱི་དགྲ་ལྷ། མྱུར་མགྱོགས་ཆེ་བའི་
དགྲ་ལྷ། མཐུ་ལྡན་དགྲ་ལྷ་དར་མ། ལས་རླུང་དར་བའི་དགྲ་ལྷ། སྙན་གྲགས་སྤེལ་བའི་དགྲ་ལྷ། ཀུན་གྱི་དགྲ་ལྷ་སྤུན་གསུམ། དགྲ་ལྷ་མི་ཐུབ་འཇིགས་མེད། དམུ་རབ་རྒྱུད་ཀྱི་དགྲ་བླ། གཙུག་རབ་རྒྱུད་ཀྱི་དགྲ་བླ།
སྐརང་ལ་ཡོད་པའི་དགྲ་བླ། རོགས་ཀྱིས་བགོས་པའི་དགྲ་བླ། དགྲ་ལས་ཐོབ་པའི་དགྲ་བླ། བཟང་ཁ་ཡག་བྱེད་ཀྱི་དགྲ་བླ། སྲིད་པའི་ལྷ་ལུང་དཀར་པོ། སྨོན་པའི་རྫི་ལུང་འཕྱོ་བ། བོད་ཀྱི་བུ་རྟ་བཅོ་བརྒྱད། བྱིས་ཐུབ་
571



རོལ་བའི་རྡོ་རྗེའི་གསུང་འབུམ།
དགྲ་བླ་སྤུན་དགུ། ཕོ་ལྷ་ཕ་ལས་བཟང་བ། མོ་ལྷ་མ་ལས་བྱམས་པ། ཞིང་ལྷ་སྲིང་ལས་དུངས་བ། བྱེས་ཀྱི་བྱེས་ལྷ་གཉན་པོ་མགྲོན་གྱི་མགྲོན་ལྷ་བཅུ་གསུམ། ལམ་དུ་སྲུང་བའི་ལམ་ལྷ། ལྗོངས་ཀྱི་ལྗོངས་བཙན་དཀར་
བྲག་གི་བྲག་བཙན་དམར་པོ། མཚོ་ཡི་མཚོ་སྨན་ཕྱུག་མོ། མཁར་ལ་གནས་པའི་རྩེ་ལྷ། ཞིང་ལ་གནས་པའི་ས་བདག །ཁྱིམ་ཀྱི་ཁྱིམ་ལྷ་གེའུ་ཐུང་། ཐབ་ཀྱི་ཐབ་ལྷ་ཡུ་མོ། ཟས་ཀྱི་ཟས་ལྷ་གཡོ་ཐོན། སྦྲ་ཡི་སྦྲ་ལྷ་རིང་
བོ། ནོར་གྱི་ནོར་ལྷ་ཕྱུག་པོ། རྟ་ཡི་རྟ་ལྷ་ཀུ་བེར། སྒོ་ཡི་སྒོ་ལྷ་སྟག་གཡག །ཁ་རྗེ་གྲོག་དང་སྤྲད་པའི་ལྷ་ཚོགས། དཔའ་རྩལ་སྡོང་གྲོགས་བྱེད་པའི་ལྷ་ཚོགས་ཁྱེད་རྣམས་ཀྱི་ཞལ་དུ་གཙང་མ་ཕུད་ཀྱི་བསང་མཆོད་རྒྱ་ཆེན་
པོ་འདིས་མཆོད་དོ། །ཨོཾ་ཨཱཿཧཱུྃ། གཞན་ཡང་ཕ་རི་གཡས་ལ་གནས་པ། ཚུར་རི་གཡོན་ལ་གནས་པ། རྒྱབ་རི་བྲག་ལ་གནས་པ། མདུན་རི་ནགས་ལ་གནས་པ། སྐམ་དང་གཤེར་ལ་གནས་པ། ཤིང་ལ་གནས་པའི་ཤིང་
གཉན། ཆུ་ལ་གནས་པའི་ཆུ་གཉན། རྡོ་ལ་གནས་པའི་རྡོ་གཉན། ལམ་ལ་གནས་པའི་ལམ་བཙན། མཐོ་བ་གནམ་ལ་གནས་པ། དམའ་བ་ས་ལ་གནས་པ། སྐྱེ་བ་ཤིང་ལ་གནས་པ། འབབ་པ་ཆུ་ལ་གནས་པ། འགྲོ་བ་
ལམ་ལ་གནས་པ། སྲ་བ་བྲག་ལ་གནས་པ། ཉིན་རི་དཀར་ལ་གནས་པ། སྲིབ་རི་ནགས་ལ་གནས་པ། ལོ་ཟླ་ཞག་ཚེས་ལ་དབང་བ། ཉི་མ་དེ་རིང་གི་སྔ་ཕྱི་ལ་དབང་བ། དྲེགས་པ་སྡེ་བརྒྱད་ལྷ་ཀླུ་གཟའ་སྐར་ས་བདག་
572



573
དོན་གསུམ་
༄༅། ། རྗེ་བློན་འབངས་འཁོར་དང་བཅས་པ། གློ་བུར་དུ་ལྷག་པའི། མིང་ནས་མ་ཐོན་ཀྱང་གྲལ་ལ་འཁོད་པ། ཁས་ཞན་དབང་ཆུང་འབྱུང་པོའི་ཚོགས་དང་བཅས་པ་ཐམས་ཅད་ཀྱི་ཞལ་དུ་གཙང་མ་ཕུད་ཀྱི་བསང་
མཆོད་རྒྱ་ཆེན་པོ་འདིས་མཆོད་དོ། །གསུམ་པ་མཇུག་ཏུ། དེ་ལྟར་དུ་རྩ་བརྒྱུད་ཀྱི་བླ་མ། ཡི་དམ་རྒྱལ་བ་ཞི་ཁྲོ་སངས་རྒྱས་བྱང་སེམས་ཉན་རང་། དཔའ་བོ་མཁའ་འགྲོ། ཆོས་སྐྱོང་ནོར་ལྷ། དཀར་ཕྱོགས་སྐྱོང་བའི་ལྷ་ཀླུ་
ཡུལ་ལྷ་གཞི་བདག་མཐུ་བོ་ཆེ་ཐམས་ཅད་ལ། གཙང་མ་ཕུད་ཀྱི་བསང་མཆོད་རྒྱ་ཆེན་པོ་ཕུལ་བའི་ལེགས་བྱས་རྒྱ་མཚོའི་མཐུ་དཔལ་ལ་བརྟེན་ནས། ཐུགས་རྗེ་དང་བྱིན་རླབས་མཐུ་སྟོབས་དང་རྫུ་འཕྲུལ། འཕྲིན་ལས
རྣམ་བཞིའི་དཔལ་ལ་མངའ་བརྙེས་པའི་བདག་པོ་ཁྱེད་རྣམས་ཀྱིས། སྤྱིར་སངས་རྒྱས་ཀྱི་བསྟན་པ་རིན་པོ་ཆེ་དར་ཞིང་རྒྱས་པར་མཛོད་ཅིག །དཀོན་མཆོག་གསུམ་གྱི་དབུ་འཕང་དགུང་དུ་མཐོ་བར་མཛོད་ཅིག །ཆོས་མི་
ནུབ་པའི་རྒྱལ་མཚན་སྲིད་རྩེར་བསྒྲེང་བར་མཛོད་ཅིག ། ཁྱད་པར་དུ་དཔལ་ལྡན་ཇོ་ནང་བ་ཆེན་པོའི་ངེས་དོན་རྡོ་རྗེའི་གསང་བ་མཆོག་གི་བསྟན་པ་རིན་པོ་ཆེ་ཕྱོགས་མཐའ་དབུས་ཀུན་ཏུ་དར་ཞིང་རྒྱས་ལ་ཡུན་དུ་
ཨ་ གནས་པར་མཛོད་ཅིག །དཔལ་ལྡན་བླ་མའི་ཞབས་པད་རྡོ་རྗེའི་ཁམས་ལྟར་བརྟན་པར་མཛོད་ཅིག །མཛད་འཕྲིན་ནམ་མཁའ་ལྟར་རྒྱས་པར་མཛོད་ཅིག །དགེ་འདུན་གྱི་སྡེ་ངུར་སྨྲིག་འཆང་བས་རྒྱ་མཚོའི་གོས་ཅན་



རོལ་བའི་རྡོ་རྗེའི་གསུང་འབུམ།
ཡངས་པའི་ཐ་གྲུ་ཀུན་ཏུ་གང་བར་མཛོད་ཅིག །བཤད་སྒྲུབ་ཀྱི་བསྟན་པ་ཉིན་བྱེད་སྟོང་གི་འོད་ལྟར་ཀུན་ནས་ཀུན་ཏུ་གསལ་བར་མཛོད་ཅིག །དེ་དག་གི་མཐུ་དཔལ་ནུས་པ་ལ་བརྟེན་ནས་ཡངས་པའི་ཁམས་ཐམས་
ཅད་དུ་ནད་མུག་འཁྲུགས་རྩོད་མི་འདོད་པའི་ཉེར་འཚེ་ཐམས་ཅད་ཞི་བར་མཛོད་ཅིག །སྙིགས་མའི་དུས་ཀྱི་རྒུད་པ་ཐམས་ཅད་ཉེ་བར་ཞི་བར་མཛོད་ཅིག །ཉེས་པ་ཐམས་ཅད་རྨང་ནས་མེད་པར་མཛོད་ཅིག །ལེགས་
པའི་ཚོགས་ཐམས་ཅད་འཕྲལ་དང་ཡུན་དུ་འཕེལ་བར་མཛོད་ཅིག །དགྲ་སྡེ་ཐམས་ཅད་ཐལ་བའི་རྡུལ་བཞིན་དུ་བརླག་པར་མཛོད་ཅིག །ནག་པོའི་ཕྱོགས་ཀྱི་སྡེ་རིས་ཐམས་ཅད་རྨག་མེད་མཛོད་ཅིག །མི་ལ་ན་ཚ་མེད་
པར་མཛོད་ཅིག །ཕྱུགས་ལ་གྱོང་གོད་མེད་པར་མཛོད་ཅིག །ཞིང་ལ་བཙའ་སད་སེར་སོགས་མེད་པར་མཛོད་ཅིག །ལོངས་སྤྱོད་ནོར་ལ་གང་སྟོངས་མེད་པར་མཛོད་ཅིག །གློ་བུར་གྱི་རྐྱེན་ངན་ཞི་བར་མཛོད་ཅིག །རྨི་
ལམ་དང་མཚན་ལྟས་ངན་པ་ཞི་བར་མཛོད་ཅིག །བྱུར་དང་སྐལ་བ་ངན་པ་ཐམས་ཅད་ཞི་བར་མཛོད་ཅིག །བཀྲ་མི་ཤིས་པ་དང་ཡུངས་སྲི་ཐམས་ཅད་ཞི་བར་མཛོད་ཅིག །ཁ་སྨྲས་དང་གླེང་རྩོད་ཐམས་ཅད་ཞི་བར་
མཛོད་ཅིག །ཚེ་ཡི་དམུ་ཐག་ཡུན་དུ་རིང་བར་མཛོད་ཅིག །སྲོག་གི་ཀྭ་བ་རབ་ཏུ་བརྟན་པར་མཛོད་ཅིག །ལུས་ལ་གཟི་མདངས་རྒྱས་པར་མཛོད་ཅིག །ངག་ལ་བདེན་པ་ཐོབ་པར་མཛོད་ཅིག །སེམས་ལ་བདེ་སྐྱིད་ལྡན་
574



༄༅། །པར་མཛོད་ཅིག །མི་རྒྱུད་ཆུ་བོའི་གཞུང་བཞིན་རིང་བར་མཛོད་ཅིག །ནོར་ཕྱུགས་རྩི་ཤིང་བཞིན་དུ་རྒྱས་པར་མཛོད་ཅིག །བསོད་ནམས་རི་བོ་བཞིན་དུ་བརྟན་པར་མཛོད་ཅིག །ཕྱ་གཡང་ལྷོ་སྤྲིན་བཞིན་དུ་
འདུ་བར་མཛོད་ཅིག །ཟས་ནོར་སྦྲང་ཆར་བཞིན་དུ་འབེབས་པར་མཛོད་ཅིག །ལོངས་སྤྱོད་འབྱོར་བ་དབྱར་མཚོ་བཞིན་དུ་འཕེལ་བར་མཛོད་ཅིག །ཁ་ཞིམ་མངར་བཅུད་ལྡན་གྱི་བཟའ་བཏུང་དང་སྤྱོད་ཅིག །རྒྱབ་དྲོ་
འཛམ་ཡང་མཛེས་བཀྲག་ལྡན་གྱི་གོས་བཟང་དང་སྤྱོད་ཅིག །ལག་རིན་ཐང་ཅན་གྱི་ནོར་རྫས་ལོངས་སྤྱོད་རྣམས་དང་སྤྲོད་ཅིག །རིགས་བརྒྱུད་པདྨོའི་དགའ་ཚལ་བཞིན་དུ་རྒྱས་པར་མཛོད་ཅིག །མངའ་འབངས་སྡེ་
» རིས་ས་ཆེན་བཞིན་དུ་རྒྱས་པར་མཛོད་ཅིག །ལས་དང་རླུང་རྟ་དགུང་ལྟར་དུ་མཐོ་ཞིང་དར་བར་མཛོད་ཅིག །སྙན་པའི་བ་དན་དཀར་པོ་སྲིད་པའི་རྩེ་མོར་གཡོ་བར་མཛོད་ཅིག །གྲགས་པའི་དུང་སྒྲས་ས་གསུམ་ཀུན་ཏུ་
འགེང་བར་མཛོད་ཅིག ། བསམ་དོན་ཐམས་ཅད་ཡིད་བཞིན་དུ་འགྲུབ་པར་མཛོད་ཅིག རེ་འདོད་ཐམས་ཅད་ཡིད་བཞིན་དུ་སྐོང་བར་མཛོད་ཅིག །ནག་པོའི་རྩ་ལག་སྡེ་བཅས་ཐམས་ཅད་ཕྱོགས་རྣམས་ཀུན་ནཱས་ཕམ་
35 BIK581 5883455 N3545'S8JVS-NXK38 II TFX 56 5555555544/45 VAIỂUNEI BIỂ567 5555 HT="a"585 TESAT
575



At
རོལ་བའི་རྡོ་རྗེའི་གསུང་འབུམ།
ཡང་མེད་པར་མཛོད་ཅིག །ཕྱི་ནང་གི་མཐུན་རྐྱེན་ཐམས་ཅད་ལྷུན་གྱིས་འགྲུབ་པར་མཛོད་ཅིག །གནས་སྐབས་དང་མཐར་ཐུག་གི་བསམ་པའི་དོན་མཐའ་དག་འབད་མེད་ཡིད་བཞིན་དུ་འབྱུང་བའི་འཕྲིན་ལས་གཡེལ་
བ་མེད་པར་མཛོད་ཅིག །མཐར་ཐུག་སྐུ་བཞི་ཡེ་ཤེས་ལྔ་ལྡན་རྣམ་འདྲེན་སྟོབས་བཅུ་མངའ་བའི་དཔལ་ལ་མངའ་བརྙེས་པར་མཛོད་ཅིག །དོན་གཉིས་ལྷུན་གྱིས་འགྲུབ་ཅིང་མཛད་འཕྲིན་ནམ་མཁའ་ཇི་སྲིད་ཀྱི་བར་
འབད་རྩོལ་མེད་པར་ཡིད་བཞིན་གྱི་ནོར་བུ་དབང་གི་རྒྱལ་པོ་དང་དཔག་བསམ་གྱི་ལྗོན་པ་བཟང་པོ་ལྟར་འགྲོ་བའི་རེ་འདོད་ཐམས་ཅད་སྐོང་ནུས་པའི་འཕྲིན་ལས་དང་སྡོང་གྲོགས་རྒྱ་ཆེན་པོ་མཛོད་ཅིག །མདོར་ན་ཅི་
རེ་བ་དང་ཅི་སྨོན་པ་ཐམས་ཅད་ཐོགས་པ་མེད་པར་འགྲུབ་པའི་འཕྲིན་ལས་གཡེལ་མེད་དུ་མཛོད་ཅིག །ཀི་བསྲོ་ཆའོ་ལྷ་རྒྱལ་ལོ། །སྨྲས་པ། བླ་མ་མཆོག་གསུམ་ཐུགས་རྗེའི་མཁའ་ཀློང་ཆེར། །བྱིན་རླབས་སྤྲིན་སྔོན་
རོལ་བའི་བ་གམ་ལས། །མཆོག་ཐུན་དངོས་གྲུབ་སྦྲང་ཆར་འབུམ་འཇོ་བས། །ཕན་བདེའི་པད་ཚལ་བཞད་པར་སོམ་ཉི་བྲལ། །དེ་ཕྱིར་མཆོག་འབྲིང་དམན་པའི་མགྲོན་རིགས་ལ། །བདུད་རྩིའི་བསང་མཆོད་རྒྱ་ཆེན་
ཕུལ་བ་ཡི། །ལེགས་བྱས་བྱེ་བའི་མཐུ་དཔལ་འདི་ཉིད་ཀྱིས། །འཕྲལ་ཕུག་ཡོངས་ལ་དགེ་འབྲས་སྨིན་པར་ངེས། །འདིར་འབད་བྱ་བ་དོན་ཆུང་མ་ལགས་ཏེ། །ནམ་ཡང་འབད་པ་དུ་མས་ལྷུར་བླངས་ན། །ཚོགས་ཆུང་
576



དོན་ལྔ་
1 ༄༅།
༄༅། ། དོན་བཟང་རླབས་ཆེན་འགྲུབ་པའི་རྒྱུར། །ངེས་པར་འགྱུར་རོ་སྐལ་བཟང་སྐྱེ་བོའི་ཚོགས། །སྐྱབས་གནས་རྒྱ་མཚོའི་ཐུགས་རྗེ་བྱིན་རླབས་དང་། །རླབས་ཆེན་བསོད་ནཱམས་བསགས་པའི་རྟེན་འབྲེལ་དང་། །
ལྷག་བསམ་རྣམ་པར་དག་པའི་མོས་སྟོབས་ཀྱིས། །བསྟན་འགྲོའི་ཕན་བདེའི་དགའ་ཚལ་རབ་རྒྱས་ཤོག །མཆོད་ཡུལ་དཔལ་གྱི་ཞིང་ས་བཟང་པོ་ལ། །བསོད་ནམས་དཔལ་གྱིས་བོན་ལེགས་བཏབ་པས། །འཕྲལ་
ཡུན་དཔལ་གྱི་འབྲས་མཆོག་ཡོངས་སྨིན་ནས། །དོན་གཉིས་དཔལ་གྱིས་མངོན་པར་མཛེས་གྱུར་ཅིག །༧ ཅེས་པའི་བསང་མཆོད་འབུལ་ཚུལ་བདུད་རྩིའི་སྤྲིན་ཕུང་ཞེས་བྱ་བ་འདི་ཡང་། བཙུན་པ་ངེས་དོན་རྒྱ་མཚོ་དང་དགེ་ཚུལ་ངག་དབང་
དར་རྒྱས་ཟུང་གིས་ཁྱིམ་བཙུན་དཀོན་མཆོག་ལ་དད་པ་ཅན་རྣམས་ཀྱི་དོན་དུ་བསྐུལ་མ་བྱས་པའི་ཐུགས་བཞེད་མ་ལྡོག་ཙམ། སྨྱོན་པ་ངག་དབང་བསྟན་པ་དར་རྒྱས་སམ། མིང་གཞན་འཇིགས་མེད་རོལ་བའི་རྡོ་རྗེ་སོགས་དུ་མར་འབོད་པ་དེས་གྲོང་རྒན་རྣམས་
ཀྱི་ཁ་སྨོན་བཞིན་གང་དྲན་ཆལ་མ་ཆོལ་དུ་སུག་ལས་བགྱིས་པ་ཡོངས་ལ་དགེ་ཞིང་བཀྲ་ཤིས་པར་གྱུར་ཅིག །སརྦ་དཱ་ག་ལེ་ནཾ་བྷ་ཝནྟུ།། །༄༅། །བསང་མཆོད་བཀྲ་ཤིས་རྒྱ་མཚོའི་སྒྲ་དབྱངས་ཞེས་བྱ་བ་བཞུགས་སོ། ། ན་མོ་གུ་རུ་མཉྫཤྲཱི་ཡེ། དེ་
ཨ་ལ་འདིར་ཚོགས་བསགས་སྒྲིབ་སྦྱང་གི་ཡན་ལག་མཆོག་ཏུ་གྱུར་པ། བདུད་རྩི་བསང་གི་མཆོད་པ་གཏོང་བར་འདོད་པས། བདུད་རྩི་ཅན་གྱི་ཤིང་རྩི་སྣ་ཚོགས་པ་ཅི་འབྱོར། བསང་རྫས་འབྲུ་སྣ་ཚོགས། ཤེལ་ཚིག་དཀར་
577



རོལ་བའི་རྡོ་རྗེའི་གསུང་འབུམ།
ནག །གོས་སྣ་དར་སྣ། ཕྱེ་མར་རིལ་བུ་སོགས་གང་འཛོམས་གཙང་སྦྲ་དང་ལྡན་པར་བྱ་ལ་ཆབ་ཀྱི་ལེགས་པར་བྲན་ཏེ། དགེ་སེམས་ཁྱད་པར་ཅན་གྱི་རྩིས་ཟིན་པ་བྱས་ནས། བསམ་པ་རྣམ་པར་དག་ཅིང་འདུན་པ་ཆིག་
དྲིལ་གྱིས་གུས་འདུད་དང་བཅས་སྐད་གསེང་མཐོ་བར་བྱས་ལ་འདི་སྐད། རཾ་ཡཾ་ཁཾ། ཨོཾ་ཨཱཧཱུཾ། ལན་གསུམ། དཔལ་ཆོས་དབྱིངས་མི་འགྱུར་རྣམ་པར་དག་པའི་ཀློང་ནས། དུས་གསུམ་རྒྱལ་བ་རྒྱ་མཚོའི་གསང་བ་
གསུམ་གྱི་གཏེར་མཛོད་ཆེན་པོ་ལས། རྡོ་རྗེ་གསུམ་གྱི་རྣམ་པར་ཆར་བཞིན་དུ་བབ་པས། བསང་རྫས་ཀྱི་དངོས་མཚན་མ་དག་པའི་ཉེས་སྐྱོན་ཐམས་ཅད་སྦྱངས་ནས། དག་པ་ཡེ་ཤེས་ཀྱི་རོལ་བར་བྱིན་གྱིས་བརླབས་
ཤིང་རྒྱ་ཆེར་སྤེལ་ལ། ཡེ་ཤེས་ལྔ་ཡི་མེ་འོད་རབ་ཏུ་འབར་ཞིང་འཁྲིགས་པའི་ཀློང་དུ། འདོད་ཡོན་ལྔ་ཡི་ཕུང་པོ། རི་རབ་པས་དཔངས་མཐོ་བ། རྒྱ་མཚོ་བས་གཏིང་ཟབ་པ། འཇའ་ཚོན་བས་མདངས་བཀྲ་བ་། ཉི་
བས་བཀྲག་འཚེར་བ། ས་གཞི་བས་རྒྱ་ཆེ་བ། སྐར་ཚོགས་ལས་གྲངས་མང་བ། འཕགས་མཆོག་ཀུན་ཏུ་བཟང་པོའི་མཆོད་སྤྲིན་ལྟར་ཁྱབ་ཆེ་བ། ཀུན་ནས་ཀུན་ཏུ་ཐོགས་པ་མེད། མཆོད་ཡུལ་རྣམས་ཀྱི་བཞེད་དགུ་ཅི
འདོད་དུ་འབྱུང་བ། དབང་པོ་དྲུག་གི་སྤྱོད་ཡུལ་གྱི་རྒྱན་དུ་གྱུར་པ། ཟག་མེད་ཀྱི་བདེ་བ་ཁྱད་པར་ཅན་སྐྱེད་ནུས་པ། བཟང་དགུ་ཕུན་སུམ་ཚོགས་པ། ནམ་མཁའ་མཛོད་ཀྱི་རང་བཞིན་ལྟར་ཟད་མི་ཤེས་པ། དྲི་ཞིམ་
578



T
དོན་དྲུག་
༄༅། །བདུད་རྩི་བསང་གི་མཆོད་སྤྲིན་འདི་ཉིད་ཀྱིས། ས་དང་བར་སྣང་ནམ་མཁའི་ཁྱོན་ཐམས་ཅད་ཡོངས་སུ་བཀང་ནས། རིགས་དང་དཀྱིལ་འཁོར་རྒྱ་མཚོའི་བྱེད་པོ། དུས་གསུམ་རྒྱལ་བ་ཀུན་གྱི་བདག་ཉིད།
བསླུ་མེད་མཆོག་གསུམ་ཀུན་འདུས་ཀྱི་སྤྱི་གཟུགས། ཐུགས་རྗེ་བྱིན་རླབས་རྒྱ་མཚོའི་གཏེར་མཛོད། བཀའ་དྲིན་མཚུངས་ཟླ་མ་མཆིས་པ། དྲིན་ཆེན་རྩ་བའི་བླ་མ་རིན་པོ་ཆེ་དབང་གི་རྒྱལ་པོ་ལྟ་བུའི་ཞལ་དུ་གཙང་མ་
ཕུད་ཀྱི་བསང་མཆོད་རྒྱ་ཆེན་པོ་འདིས་མཆོད་དོ། །ཁྱབ་བདག་རྡོ་རྗེ་འཆང་ཆེན་ཡབ་ཡུམ། འཛམ་གླིང་མཛེས་བྱེད་རྒྱན་དྲུག་མཆོག་གཉིས། རྒྱ་གར་གྲུབ་ཆེན་བརྒྱད་ཅུ། འཕགས་ཡུལ་མཁས་མཆོག་པཎ་ཆེན་ལྔ་བརྒྱ།
བོད་ཀྱི་མཁས་གྲུབ་མར་མི་དྭགས་གསུམ། རྗེ་བཙུན་ཆེན་པོ་གོང་མ་རྣམ་ལྔ། བཀའ་བརྒྱུད་ཆེ་བཞི་ཆུང་བརྒྱད། དཔལ་ལྡན་ས་ངོར་ཚར་གསུམ་སོགས་འཕགས་བོད་རིག་འཛིན་རྒྱ་མཚོར་བརྒྱུད་གསུམ་དཔལ་ལྡན་བླ་
མའི་ཚོགས་ཐམས་ཅད་ཀྱི་ཞལ་དུ་གཙང་མ་ཕུད་ཀྱི་བསང་མཆོད་རྒྱ་ཆེན་པོ་འདིས་མཆོད་དོ། །ཕྱོགས་བཅུ་དུས་གསུམ་ན་བཞུགས་པའི་རྒྱལ་བ་རྫོགས་པའི་སངས་རྒྱས། སྟོན་མཆོག་ལྷ་མིའི་བླ་མ། མཉམ་མེད་ཟས་
གཙང་གི་སྲས་པོ། བཅོམ་ལྡན་ཤཱཀྱའི་རྒྱལ་པོ། འཁོར་རྒྱལ་སྲས་བྱང་ཆུབ་སེམས་དཔའ། འཕགས་པ་ཉེ་བའི་སྲས་ཆེན་བརྒྱད་དང་། བསྟན་པའི་གཏད་རབས་རྣམ་བདུན། འཕགས་པའི་གནས་བརྟན་བཅུ་དྲུག །རང་
579



རོལ་བའི་རྡོ་རྗེའི་གསུང་འབུམ།
རྒྱལ་ཆེན་པོ་བཅུ་གཉིས། ཉན་ཐོས་ཆེན་པོ་བཅུ་དྲུག་སོགས་ཐེག་གསུམ་འཕགས་པའི་དགེ་འདུན་བསམ་གྱིས་མི་ཁྱབ་པའི་ཚོགས་དང་བཅས་པ་རྣམས་ཀྱི་ཞལ་དུ་གཙང་མ་ཕུད་ཀྱི་བསང་མཆོད་ཆེན་པོ་འདིས་མཆོད་
དོ། །མཆོག་གསུམ་རྩ་བ་གསུམ་གྱི་ངོ་བོ། ཞི་ཁྲོ་རྒྱལ་བའི་སྤྱི་དཔལ་ཆེན་པོ། ཨོ་རྒྱན་ཡུལ་གྱི་མཁན་པོ། གངས་ལྗོངས་བོད་ཀྱི་སྐྱབས་གཅིག །རྒྱལ་དབང་མཚོ་སྐྱེས་རྡོ་རྗེ། སློབ་དཔོན་པདྨ་ཐོད་འཕྲེང་། མཁའ་འགྲོ་ཡེ་
ཤེས་མཚོ་རྒྱལ། ལྷ་ལྕམ་མན་ར་བ། སྤྲུལ་བའི་གུ་རུ་མཚན་བརྒྱད། ཐུགས་སྲས་རྗེ་འབངས་ཉེར་ལྔ། ཡེར་བའི་གྲུབ་ཆེན་བརྒྱད་ཅུ། འཆིམས་ཕུའི་སྒོམ་ཆེན་བརྒྱད་ཅུ། སྤྲུལ་སྐུ་གཏེར་སྟོན་མཆོག་གཉིས། གླིང་པ་ཆེན་
པོ་བཅུ་གཉིས། སྤྲུལ་བའི་གཏེར་ཆེན་བརྒྱ་རྩ། གཏེར་ཕྲན་སྟོང་རྩ་ལ་སོགས། ཡང་གཏེར་བྱེ་བ་ས་ཡ་གྲངས་མཐའ་ཡས་པ། ཆོས་བདག་དགུ་ལྡན་བརྒྱུད་པ་དང་བཅས་པ་རྣམས་ཀྱི་ཞལ་དུ་གཙང་མ་ཕུད་ཀྱི་བསང་
མཆོད་ཆེན་པོ་འདིས་མཆོད་དོ། །རྣམ་ཐར་ལྷུན་གྲུབ་ཀྱི་དཀྱིལ་འཁོར། སྒྱུ་འཕྲུལ་རོལ་བ་ཆེན་པོ། ཡེ་ཤེས་ལྔ་ཡི་རང་མདངས། འབར་བ་ཁྲོ་བོའི་རྣམ་རོལ་ཡི་དམ་བདེ་དགྱེས་གསང་འཇིགས། དཔལ་ལྡན་དུས་ཀྱི་
འཁོར་ལོ། རྒྱལ་ཡུམ་མཁའ་སྤྱོད་དབང་མོ། ཕུར་བ་རྡོ་རྗེ་གཞོན་ནུ། དབང་མཛད་རྟ་མཆོག་རོལ་བ། མཐུ་སྟོབས་གསང་བའི་བདག་པོ། རྒྱུད་སྡེ་ཆེན་པོ་དྲུག་གིས་བསྡུས་པའི། ཡི་དམ་རྒྱལ་བ་ཞི་ཁྲོ་རབ་འབྱམས་
580



T!
༄༅། ། དཀྱིལ་འཁོར་གྱི་ལྷ་ཚོགས། སྐུ་གསུང་ཐུགས་ཡོན་ཏན་འཕྲིན་ལས་དང་བཅས་པའི་སྤྲུལ་བ་ཡང་སྤྲུལ་ཕོ་ཉ་ཕྲ་མན་སྒོ་སྐྱོང་དང་བཅས་པ་རྣམས་ཀྱི་ཞལ་དུ་གཙང་མ་ཕུད་ཀྱི་བསང་མཆོད་རྒྱ་ཆེན་པོ་འདིས་
མཆོད་དོ། །བོད་ཡུལ་ཁ་བ་ཅན་གྱི་ལྷ་སྐལ། འཕགས་མཆོག་ཐུགས་རྗེ་གཏེར་ཆེན། ཕྱག་ན་པད་དཀར་འཆང་བ། རྗེ་བཙུན་སྤྱན་རས་གཟིགས་དབང་། རིགས་བདག་སྣང་བ་མཐའ་ཡས། སྲས་ནོར་བུ་འཛིན་དང་པདྨ་
འཛིན་ལ་སོགས་པ། སེང་ལྡེང་ནགས་ཀྱི་སྒྲོལ་མ། འཕགས་མ་ཡིད་བཞིན་འཁོར་ལོ། རྗེ་བཙུན་རིག་བྱེད་དབང་མོ། ལྷ་མོ་འོད་ཟེར་ཅན་མ་སོགས་བྱང་ཆུབ་སེམས་དཔའ་སེམས་མ། གསང་སྔགས་རིག་སྔགས་
གཟུངས་སྔགས་ཀྱི་ལྷ་ཚོགས། གནས་གསུམ་དཔའ་བོ་མཁའ་འགྲོ་འབུམ་ཕྲག་ཡངས་པའི་འཁོར་ཚོགས་དང་བཅས་པ་རྣམས་ཀྱི་ཞལ་དུ་གཙང་མ་ཕུད་ཀྱི་བསང་མཆོད་རྒྱ་ཆེན་པོ་འདིས་མཆོད་དོ། །རྒྱལ་བ་རྡོ་རྗེ་འཆང་
དང་བརྒྱུད་གསུམ་དཔལ་ལྡན་བླ་མའི་བཀའ་དང་ཐ་ཚིག་ལ་གནས་པའི། ཆོས་སྐྱོང་བའི་སྲུང་མ་ཆེན་པོར། ཡེ་ཤེས་གསལ་བའི་སྤྱན་ལྡན། རྫུ་འཕྲུལ་མྱུར་བའི་ཞབས་ལྡན། ཐུགས་རྗེ་ཚད་མེད་པའི་བདག་ཉིད་ཅན།
_rt | མཐུ་སྟོབས་དང་དྲག་ཤུལ་ལ་མངའ་བརྙེས་པ། དཀོན་མཆོག་གསུམ་གྱི་བཀའ་སྡོད། རིག་འཛིན་རྒྱ་མཚོའི་སྲོག་ཤིང་། དམ་ལྡན་སྒྲུབ་པ་པོ་ཡི་ཚེ་འཛིན། དམ་ཉམས་བསྟན་དགྲ་ཡོངས་ཀྱི་གཤེད་མ། དཔལ་ལྡན་བླ་
581
1 | |



རོལ་བའི་རྡོ་རྗེའི་གསུང་འབུམ།
མའི་མངག་གཞུག །མདོ་སྔགས་ཆོས་འཁོར་གཉན་པོའི་སྲུང་མ། རྒྱུད་རྒྱལ་གུར་གྱི་བསྟན་སྲུང་། ལྷ་ཆེན་ནག་པོ་ཆེན་པོ། དཔལ་ལྡན་གུར་གྱི་མགོན་པོ། ཡུམ་ཆེན་ཨེ་ཀ་ཛ་ཏི། མ་ཅིག་འདོད་ཁམས་དབང་ཕྱུག
སྟོབས་འཕྲོག་གདོང་བཞི་གཉན་པོ། ཆོས་སྐྱོང་དྲེགས་པ་ལྕམ་སྲིང་། དཔལ་ལྡན་གསང་བའི་མགོན་པོ། དམ་ཅན་གནོད་སྦྱིན་ཡབ་ཡུམ། བཀའ་སྡོད་པུ་ཏྲ་མིང་སྲིང་། ཕོ་ཉ་རུ་འདྲེན་སྡེ་བཞི། ཕྲ་མན་སྒོ་སྐྱོང་རིགས་
བཞི། དྲེགས་པ་ཕོ་རྒྱུད་མོ་རྒྱུད། ལྷ་དམག་བྱེ་བ་དུང་ཕྱུར། བདུད་དམག་ཉི་ཁྲི་ཆིག་སྟོང་། དཔལ་ལྡན་དམག་ཟོར་རྒྱལ་མོ། དམ་ཅན་ཆོས་ཀྱི་རྒྱལ་པོ་ཡབ་ཡུམ་སོགས་ཆོས་སྐྱོང་ཡེ་ཤེས་ཀྱི་སྤྱན་ལྡན་བཀའ་ཉན་དྲེགས་
པ་སྡེ་བརྒྱད་ཀྱི་དམག་ཚོགས་འཁོར་དང་བཅས་པ་རྣམས་ཀྱི་ཞལ་དུ་གཙང་མ་ཕུད་ཀྱི་བསང་མཆོད་རྒྱ་ཆེན་པོ་འདིས་མཆོད་དོ། །ནོར་དང་གཏེར་གྱི་བདག་པོ། དཔལ་འབྱོར་ལོངས་སྤྱོད་ཀྱི་མངའ་བདག ། དབུལ་ཞིང་
ཕོངས་པ་སེལ་མཛད། ཆོས་མཐུན་གྱི་འབྱོར་བ་འབད་མེད་ལྷུན་འགྲུབ་ཏུ་སྩོལ་བའི་དབང་ཕྱུག །མགོན་དཀར་ཡིད་བཞིན་གྱི་ནོར་བུ། རྒྱལ་ཆེན་རྣམ་ཐོས་སྲས། ནོར་ལྷ་ཛཾ་དཀར་རིགས་ལྔ། སྨུག་འཛིན་དབང་པོ་
གནོད་སྦྱིན་ཡབ་ཡུམ། ལྷ་མོ་དབྱིག་གུ་མཆེད་གསུམ་སོགས་ནོར་ལྷ་གཏེར་བདག་རྒྱ་མཚོའི་ཚོགས་འཁོར་དང་བཅས་པ་རྣམས་ཀྱི་ཞལ་དུ་གཙང་མ་ཕུད་ཀྱི་བསང་མཆོད་རྒྱ་ཆེན་པོ་འདིས་མཆོད་དོ། །ཆོས་སྐྱོང་བའི་
582



༡ ༄༅། ། སྲུང་མ་དྲེགས་པའི་དབང་པོ། དཀོར་ནོར་སྲུང་བའི་གཉེར་ཁ། དཔལ་འབྱོར་སྤེལ་བའི་ནོར་བདག །སྣང་སྲིད་དྲེགས་པ་ཡོངས་ཀྱི་སྡེ་དཔོན་ཆེན་པོ། རྒྱལ་དབང་ཨོ་རྒྱན་མཚོ་སྐྱེས་རྡོ་རྗེའི་བཀའ་དམ་ལ་
གནས་ཤིང་། ཐ་ཚིག་རྡོ་རྗེའི་རི་མོ་སྙིང་དབུས་སུ་འཆང་བའི་དམ་ལྡན། དཀོར་བདག་ཆེན་པོ་རྒྱལ་ཆེན་བེ་ཧར་སྐུ་ལྔ། གནོད་སྦྱིན་ཆེན་པོ་ཙེའུ་དམར་པོ། དཔལ་ཆོས་སྐྱོང་བསེ་ཡི་ཁྲབ་ཅན། མ་མོ་སྔགས་ཀྱི་སྲུང་མ།
།། དམ་ཅན་རྡོ་རྗེ་ལག་པ། ལྷ་མོ་ཚེ་རིང་མཆེད་ལྔ་སོགས་འཁོར་ཚོགས་དམ་ཅན་རྒྱ་མཚོ་འཁོར་དང་བཅས་པ་རྣམས་ཀྱི་ཞལ་དུ་གཙང་མ་ཕུད་ཀྱི་བསང་མཆོད་ཆེན་པོ་འདིས་མཆོད་དོ། །ཁྱད་པར་དུ་རྣལ་འབྱོར་བ་བདག་
# །གི་མགོ་ལ་གྱོན་པའི་རྨོག་དཀར་ལྟ་བུ། ལུས་ལ་བགོ་བའི་གོ་ཆ་ལྟ་བུ། དགྲ་ལ་ཕྱར་བའི་མཚོན་ཆ་ལྟ་བུ། ཁྱབ་བདག་རྡོ་རྗེ་འཆང་དངོས་རིག་འདུས་དཔལ་ལྡན་བླ་མས་ཐ་ཚིག་གཅིག་ཏུ་འདྲེས་པའི་གཡར་དམ་ཅན།
སྙིགས་དུས་རྒྱལ་བའི་བསྟན་སྲུང་ཐམས་ཅད་ལས་མཐུ་རྩལ་ཆེ་བ། དྲག་ཤུལ་ལྡན་པ། མྱུར་ཞིང་དཔའ་བ། ཡེ་ཤེས་དབྱིངས་ཀྱི་རྗེ་མོ། མ་མོ་སྲིད་པའི་རྒྱལ་མོ། དྲེགས་པ་ཡོངས་ཀྱི་གཙོ་མོ། དཔལ་ལྡན་དུར་ཁྲོད་བདག་
#་ མོ། མཁའ་འགྲོའི་དབང་ཕྱུག་ཆེན་མོ། ནག་མོ་འབར་མ་ཁ་མོ་ཆེ། མཐུ་སྟོབས་རྫུ་འཕྲུལ་གྱི་བདག་མོ། ལྟས་ངན་ཆོ་འཕྲུལ་སྣ་དགུའི་མངའ་བདག །ཉམས་པ་བརྒྱ་ཡི་ཤ་ལ་དགའ་བ། བསྟན་དགྲ་གདུག་པ་ཅན་གྱི་
583



རོལ་བའི་རྡོ་རྗེའི་གསུང་འབུམ།
སྲོག་དབུགས་ལ་རྔམས་པ། ཞིང་བཅུ་སྒྲོལ་བའི་ལས་སྐལ་ཅན། སེ་ཆེན་ཧོར་གྱི་དགྲ་བླ་མཐུ་མོ་ཆེ། དམ་ཚིག་ཉམས་པའི་བླ་རྐུན་མ། དམ་ལྡན་སྒྲུབ་པ་པོ་ཡི་མཛའ་མོ། ཡེ་ཤེས་དྲེགས་བྱེད་ཀྱི་ཚུལ་འཛིན། མྱུར་
མགྱོགས་ཤ་ཟ་ཧོར་མོ། ཀླུ་མོ་ཤནྟ་མ། བཙན་མོ་མི་ཁ་མ། ཧོར་མོ་སྤུན་དགུ། མ་བདུད་ལྷ་འདྲེ་བྱེ་བའི་འཁོར་ཚོགས། སྤྲུལ་བ་ཡོང་སྤྲུལ་བཀའ་ཉན་མངག་གཞུག་ལས་བྱེད་དྲེགས་པའི་དཔུང་ཚོགས་དང་བཅས་པ་
རྣམས་དང་། ནོར་བདག་ཆེན་པོ་རྡོ་རྗེ་བདུད་འཇོམས་རྩལ། མ་མོ་བཛྲ་པུ་ཏྲི། རྒྱལ་ཆེན་འཕྲིན་ལས་རྡོ་རྗེ་སོགས་བསྟན་སྲུང་དྲེགས་པའི་དབང་པོ་དམ་ཅན་རྒྱ་མཚོའི་ཚོགས་འཁོར་དང་བཅས་པ་རྣམས་ཀྱི་ཞལ་དུ་
གཙང་མ་ཕུད་ཀྱི་བསང་མཆོད་རྒྱ་ཆེན་པོ་འདིས་མཆོད་དོ། །འཛམ་བུའི་གླིང་གི་གཞི་བདག །འཛམ་གླིང་སྐྱོང་བའི་ཡུལ་ལྷ། འཕགས་ཡུལ་རྡོ་རྗེ་གདན་གྱི་གཞི་བདག །ཤར་ཕྱོགས་རི་བོ་རྩེ་ལྔའི་གཞི་བདག་
ཕྱོགས་དཔལ་གྱི་རི་བོའི་གཞི་བདག །ནུབ་ཕྱོགས་ཨོ་རྒྱན་ཡུལ་གྱི་གཞི་བདག །བྱང་ཕྱོགས་ཤམ་བྷ་ལའི་གཞི་བདག །གངས་ཅན་བོད་ཀྱི་ཡུལ་ལྷ་ཆེན་མོ་བརྟན་མ་བཅུ་གཉིས། སྟོད་མངའ་རིས་སྐོར་གསུམ་གྱི་གཞི་
བདག །བར་དབུས་གཙང་རུ་བཞིའི་གཞི་བདག །སྨད་མདོ་ཁམས་སྒང་དྲུག་གི་གཞི་བདག །དཀར་ཕྱོགས་ལ་མངོན་པར་དགའ་ཞིང་སྡོང་གྲོགས་མཛད་པ། ནག་ཕྱོགས་སྡེ་རིས་དང་བཅས་པ་ཚར་གཅོད་པའི་དྲེགས་
584



ཀ ༄༅། །པ་སྡེ་བརྒྱད་མཐུ་བོ་ཆེ་འཁོར་དམ་བཅས་པ་རྣམས་ཀྱི་ཞལ་དུ། གཙང་མ་ཕུད་ཀྱི་བསང་མཆོད་རྒྱ་ཆེན་པོ་འདིས་མཆོད་དོ། །མདོ་ཁམས་བོད་ལྗོངས་ཀྱི་སྲུང་མ། རྨ་སྟོད་གླིང་གི་ཡུལ་ལྷ་ཆེན་པོ། ཨ་མྱེ་རྨ་རྒྱལ་
སྤོམ་ར། རྨ་མགོ་སུམ་བརྒྱ་དྲུག་ཅུ། རྨ་རིགས་སྟོང་དང་དགུ་བརྒྱ། རྨ་སྨན་ཉི་ཁྲི་ཆིག་འབུམ། རིགས་བདག་ཁ་སར་པ་ཎི། བཙུན་མོ་རྡོ་རྗེ་དྲག་རྒྱལ། གཉེར་བ་འབྲང་རྒྱས་ཞལ་དཀར། བློན་པོ་རྒས་ཐུང་བྲག་དཀར།
ཞང་པོ་ཧ་བྲག་རིང་། ནུ་བོ་དགྲ་འདུལ་དབང་ཕྱུག །གསང་ཡུམ་གུང་སྨན་ལྷ་རི། དཔའ་བའི་ཐུགས་སྲས་མཆེད་དགུ། མཛངས་པའི་སྲས་མོ་སྤུན་དགུ། ཕྱོགས་བཞི་སྐྱོང་མཛད་ཀྱི་སྡེ་དཔོན་ཆེན་པོ། འཛུམ་ཆེན་སྡོམ་
# ཁྲོམ། དབྱིངས་ཆེན་རབ་སྡེ། འབྲི་ཆེན་ལྡོང་དངུལ། གཉན་ཆེན་ཐང་ལྷ། སྨན་མོ་སུམ་བརྒྱ་དྲུག་ཅུ། རྨ་གཡང་ཕྱུག་མོའི་གཞུང་ལ་གནས་པ། རྨ་ཆུ་དལ་མའི་རྒྱུད་ལ་གནས་པའི་ཡུལ་ལྷ་གཞི་བདག་གནས་བདག་མཐུ་
བོ་ཆེ་འཁོར་དང་བཅས་པ་རྣམས་ཀྱི་ཞལ་དུ་གཙང་མ་ཕུད་ཀྱི་བསང་མཆོད་རྒྱ་ཆེན་འདིས་མཆོད་དོ། །ཉི་མ་ཤར་སྟོད་ཀྱི་ཕྱོགས་ན། གངས་དཀར་ཤེལ་གྱི་ལྷུན་པོ། སྔོ་ལྗང་གཡུ་ཡི་ཏོག་ལྡན། འཁོར་ཡུག་ཏུ་རྫ་རི་བྲག་རི
མང་པོ། མཐོ་ལ་གཟེང་བ། བརྗིད་ལ་རྔམས་པ། འཇིགས་ཤིང་སྐྱི་གཡའ་བ་དུ་མས་བར་མཚམས་མེད་པར་ཡོངས་སུ་བསྐོར་པའི་དབུས་སུ། རིན་ཆེན་སྣ་ལྔའི་ཕོ་བྲང་ཡངས་ཤིང་རྒྱ་ཆེ་བའི་ནང་དུ། གསེར་ཁྲི་གཡུ་ཁྲི་
585



རོལ་བའི་རྡོ་རྗེའི་གསུང་འབུམ།
གཟི་འོད་འབར་བའི་གདན་ལ། དགྲ་བླའི་རྒྱལ་པོ་ཆེན་པོ་གཉན་པོ་གཡུ་རྩེ། གཉན་རྒོད་གཡུ་ཡི་རལ་བ་ཅན། དམུ་བདུད་ཆེན་པོ་རྡོ་རྗེ་རྩེ་དགུ། སྐུ་བློན་ཟ་ཁ་དཔལ་སྐྱེད། གསུང་བློན་གཤོག་རྒོད་ཐོག་འབར། ཐུགས་
བློན་ནཱ་ག་རཀྟ། ཡབ་གཅིག་གཉན་རྒན་དེ་ཝ། ཡུམ་ཆེན་མ་ཕམ་གཡུ་མཚོ། ནུ་བོ་བཙད་པོ་གཡུ་རྒན། ཞང་པོ་རྨ་རྒྱལ་སྤོམ་ར། མེས་པོ་བཞག་བཀྲ་ལྷ་རྩེ། ཚ་བུ་ཐང་ལྷ་ཡར་བཞུད། གཉན་དམག་བརྒྱད་ཁྲི་བཞི་སྟོང་།
མཚོ་སྨན་སུམ་བརྒྱ་དྲུག་ཅུ། ཡང་སྨན་དགུ་ཁྲི་དགུ་འབུམ། ཤུར་གྱི་སྒོ་སྐྱོང་ལྷ་ཡི་བོན་ཆེན། ལྷོ་ཡི་སྒོ་སྐྱོང་གཉན་གྱི་སྡེ་དཔོན། ནུབ་ཀྱི་སྒོ་སྐྱོང་བསེ་ཡི་སྐྱེས་བུ། བྱང་གི་སྒོ་སྐྱོང་ཀླུ་ཡི་མེས་པོ། ཆིབས་སུ་མྱུར་མགྱོགས་
འཕྲུལ་ལྡན། ཅང་ཤེས་རྟ་མཆོག་ངང་བ་གཡུ་སྔོན། མདུན་གྱི་རྐྱང་བུ་ཁ་དཀར། རྒྱབ་ཀྱི་སྨུག་པོ་གཡུ་རྫོག །སྒོ་ཁ་གཡས་ལ་ལྷ་གཡག་དཀར་པོ། སྒོ་ཁ་གཡོན་ལ་རྒྱ་སྟག་དམར་པོ། དྲེགས་པའི་སྡེ་དཔོན་ཆེན་པོ་བརྒྱ་
ཀྟི ག །དཔའ་བའི་རུ་འདྲེན་སྟོང་ཕྲག །མྱུར་བའི་འཕྲང་སེལ་འབུམ་ཚོ། མངག་གཞུག་གི་ཕོ་ཉ་ཕྱག་བརྙན་བྱེ་བའི་ཚོགས་དང་བཅས་པ་རྣམས་དང་། གཞན་ཡང་བཞག་ཤོད་སྐུ་བླ་བཅུ་གསུམ། སྨྲ་ཤོད་རྩེ་བླ་བཅུ་སོགས།
བཀའ་འཁོར་དྲེགས་པའི་དམག་ཚོགས་འཁོར་དང་བཅས་པ་རྣམས་ཀྱི་ཞལ་དུ་གཙང་མ་ཕུད་ཀྱི་བསང་མཆོད་རྒྱ་ཆེན་པོ་འདིས་མཆོད་དོ། །ཁྱད་པར་དུ་ས་འདི་ལ་གནས་པའི་ས་བདག །ཡུལ་འདི་ཉིད་ལ་གནས་པའི་
586



༄༅། །ཡུལ་ལྷ། གཞི་འདི་ལ་གནས་པའི་གཞི་ཡི་བདག་པོ། གནས་འདི་ལ་གནས་པའི་གནས་བདག་ཆེན་པོ། མཐུ་སྟོབས་དྲག་རྩལ་གྱི་བདག་པོ། ལེགས་ཉེས་རྟིང་འཛིན་གྱི་བདག་པོ། མངོན་ཤེས་རྫུ་འཕྲུལ་གྱི་
བདག་པོ། དཀར་ནག་དྲང་ཤན་གྱི་བྱེད་པོ། དྲེགས་པ་སྡེ་བརྒྱད་ཀྱི་གཙོ་བོ་ཆེན་པོ། གནས་བདག་བ་གམ་གཉན་ཆེན། ཀི་ལུང་ཀླུ་མོ་གཏེར་གྱི་བདག་མོ། ཡུལ་ལྷ་ཆེན་པོ་འགྱིང་རི་སྨུག་པོ། ཡང་སྒོས་སུ་རང་ཉིད་ཀྱི་
སྐྱེས་ལྷ་ཆེན་པོ། གྲོགས་ལྷ་གཉན་པོ། དགྲ་བླ་མཐུ་བོ་ཆེ། དགྲ་འདུལ་བའི་བདག་པོ། གཉེན་སྐྱོང་བའི་བདག་པོ། ནོར་ཕྱུགས་ལོངས་
པ་སྤྱོད་སྤེལ་བའི་བདག་པོ། རིགས་བརྒྱུད་བུ་ཚ་འཚོ་བའི་བདག་པོ། ལམ་ལ་འགྲོ་
བའི་ལམ་ལྷ་ཆེན་པོ། གཞི་ལ་འདུག་པའི་ཁ་འཛིན་བྱེད་པོ། མགོན་སྐྱབས་དང་དཔུང་རོགས་ཆེན་པོ། སྡོང་གྲོགས་མཛད་པའི་བདག་པོ། འདོད་དོན་ཐོགས་མེད་དུ་སྒྲུབ་པའི་ལས་བྱེད་ཆེན་པོ། དགྲ་བླའི་རྒྱལ་པོ་དཔའ་
བོ་གཟི་ལྡན། ཡབ་ཡུམ་སྲས་བློན་དྲེགས་པ་སྡེ་བརྒྱད་དཔུང་ཚོགས་དང་བཅས་རྣམས་ཀྱི་ཞལ་དུ་གཙང་ལ་ཕུད་ཀྱི་བསང་མཆོད་རྒྱ་ཆེན་པོ་འདིས་མཆོད་དོ། །ཕ་རི་གཡས་ཕྱོགས་ལ་གནས་པའི་གཞི་བདག །ཚུར་རི་
སྒྱུ་ གཡོན་ཕྱོགས་ལ་གནས་པའི་གཞི་བདག །རྒྱབ་རི་མཐོན་པོ་ལ་གནས་པའི་གཞི་བདག །མདུན་རི་དམའ་མོ་ལ་གནས་པའི་གཞི་བདག །ཉིན་རི་དཀར་པོ་ལ་གནས་པའི་གཞི་བདག ། སྲིབ་རི་ནག་པོ་ལ་གནས་པའི་
587



རོལ་བའི་རྡོ་རྗེའི་གསུང་འབུམ།
གཞི་བདག །གངས་རི་དཀར་པོ་ལ་གནས་པའི་གཞི་བདག །གཡའ་རི་སྔོན་པོ་ལ་གནས་པའི་གཞི་བདག །སྲ་བ་བྲག་རི་གཟེང་མཐོ་ལ་གནས་པའི་གཞི་བདག །མཛེས་བརྗིད་སྤང་རི་ལྷུན་སྟུག་ལ་གནས་པའི་གཞི་
བདག །འབབ་པའི་ཆུ་ཀླུང་བསིལ་བ་ལ་གནས་པའི་གཞི་བདག །རྒྱུ་འགྲུལ་གྱི་ལམ་འཕྲང་ལ་གནས་པའི་གཞི་བདག །ཆུ་མིག་དང་མཚོ་ལྟེང་ལ་གནས་པའི་གཞི་བདག །མཐོ་བ་དགུང་སྔོན་ལ་གནས་པའི་གཞི་བདག་
དམའ་བ་དོག་མོ་ལ་གནས་པའི་གཞི་བདག །སྐྱེ་བ་རྩི་ཤིང་ནགས་ཚལ་ལ་གནས་པའི་གཞི་བདག །ཉེ་འཁོར་འདི་དག་ལ་གནས་པའི་གཞི་བདག །མདུན་ནས་བསུ་བར་བྱེད་པའི་གཞི་བདག །རྒྱབ་ནས་སྐྱེར་མ་མཛད་
པའི་གཞི་བདག །དུས་སུ་སྡོང་གྲོགས་བྱེད་པའི་གཞི་བདག །བཟང་བྱེད་མགོ་བྱེད་ཀྱི་གཞི་བདག །འགལ་རྐྱེན་སེལ་བར་བྱེད་པའི་གཞི་བདག །མཐུན་རྐྱེན་བསྒྲུབ་པར་བྱེད་པའི་གཞི་བདྭག །དཔའ་ཡ་དཔུང་
རོགས་བྱེད་པའི་གཞི་བདག །མཆོད་མཆོད་བསྟོད་བསྟོད་ཀྱི་གཞི་བདག །མ་མཆོད་རང་འཁོར་གྱི་གཞི་བདག །ཨེ་མཆོད་ཨེ་བསྟོད་དུ་རེ་བའི་གཞི་བདག །གཞན་ཡང་དོ་ཚིགས་ཀྱི་ལོ། ད་རེས་ཀྱི་ཟླ་བ། དེ་རིང་གི་ཉི་
མ། ད་ལྟའི་དུས་ཚོད་འདི་དག་ལ་དབང་བའི་ས་བདག་རྗེ་བློན་བྲན་གཡོག །ལྷ་ཀླུ་གཉན་བཙན་དམུ་བདུད་
ད་མ་སྲིན་སྡེ་བརྒྱད། མི་མིན་མཐུ་བོ་ཆེ། ལེགས་ཉེས་ཞལ་ལྕེ་ལ་མཁས་པ། དཀར་ནག་དྲང་ཤན་ལ་རྣོ་བ། དམ་
588



༄༅། ། ཚིག་རྗེས་གཅོད་ལ་མྱུར་བ། སྲིད་པའི་དྲང་མཁན་ལ་དབང་བ་འཁོར་ཚོགས་དང་བཅས་པའི་ཞལ་དུ་གཙང་མ་ཕུད་ཀྱི་བསང་མཆོད་རྒྱ་ཆེན་པོ་འདིས་མཆོད་དོ། །དེ་ལྟ་བུའི་འདོད་ཡོན་ལྔ་ཡི་རང་བཞིན།
བདུད་རྩི་བསང་གི་མཆོད་སྤྲིན། ཀུན་ཏུ་བཟང་པོའི་རྣམ་རོལ། འཛད་མེད་ནམ་མཁའི་མཛོད་ལྟར། དུས་འཁོར་བ་ཇི་སྲིད་དུ་ཟད་མི་ཤེས་པའི་གཏེར་ཆེན་པོ་འདི། ཐུགས་རྗེ་དང་བྱིན་རླབས་རྒྱ་མཚོའི་མངའ་བདག
དངོས་གྲུབ་རྒྱ་མཚོའི་འབྱུང་གནས། འཕྲིན་ལས་རྒྱ་མཚོའི་དབང་ཕྱུག །སྐྱབས་གནས་བསླུ་བ་མེད་པ། བསོད་ནམས་ཀྱི་ཞིང་ས་བླ་ན་མ་མཆིས་པ། མཆོད་པའི་ཡུལ་ཁྱད་པར་དུ་འཕགས་པའི་ཚོགས་རྣམས་ལ་གུས་པ་
ཆེན་པོས་ཡང་ནས་ཡང་དུ་འབུལ་ལོ། །གསོལ་ལོ། །མཆོད་དོ། །བསྐང་ངོ་། །བརྔན་ནོ། །དགྱེས་པར་བཞེས་ཤིག །མཉེས་པར་རོལ་ཅིག །ཚིམ་པར་སྣོམས་ཤིག །མགུ་བར་གྱིས་ཤིག །དེ་ལྟར་ཕུལ་བའི་མཐུ་དཔལ་
ལ་བརྟེན་ནས། བདག་སོགས་སེམས་ཅན་ཐམས་ཅད་དཀོན་མཆོག་གསུམ་གྱི་སྐྱབས་འོག་ཏུ་ཚུད་པར་བྱིན་གྱིས་བརླབ་ཏུ་གསོལ། མཚན་ལྡན་གྱི་དགེ་བའི་བཤེས་གཉེན་དམ་པས་རྗེས་སུ་འཛིན་པར་གྱུར་ཅིག །ལུས་
_ ངག་ཡིད་གསུམ་དགེ་བའི་ལམ་ལ་བཀོལ་ནུས་པར་གྱུར་ཅིག །བསོད་ནམས་དང་ཡེ་ཤེས་ཀྱི་ཚོགས་གཉིས་མྱུར་ཏུ་རྫོགས་པར་གྱུར་ཅིག །སྒོ་གསུམ་གྱི་ཉེས་ལྟུང་སྡིག་སྒྲིབ་བག་ཆགས་དང་བཅས་པ་ཐམས་ཅད་བྱང་
གྱ་གཅིག་
589



རོལ་བའི་རྡོ་རྗེའི་གསུང་འབུམ།
ཞིང་དག་པར་གྱུར་ཅིག །ངེས་འབྱུང་དང་བྱམས་སྙིང་རྗེ་བྱང་ཆུབ་ཀྱི་སེམས་གཉིས་རྒྱུད་ལ་སྐྱེ་བར་གྱུར་ཅིག །ལམ་རིམ་པ་གཉིས་ཀྱི་ཏིང་ངེ་འཛིན་ཁྱད་པར་ཅན་ལ་དབང་འབྱོར་བར་གྱུར་ཅིག །ས་ལམ་གྱི་ཡོན་ཏན་
ཐམས་ཅད་གོང་ནས་གོང་དུ་འཕེལ་བར་གྱུར་ཅིག །སྒོ་གསུམ་རྡོ་རྗེ་གསུམ་དུ་སྨིན་ཅིང་གྲོལ་བར་གྱུར་ཅིག །ཚེ་ལུས་འདི་ཉིད་ལ་སྐུ་བཞི་མངོན་དུ་བྱེད་ནུས་པར་གྱུར་ཅིག །རང་དོན་མཐར་ཕྱིན་པར་གྱུར་ཅིག །གཞན་
དོན་འབད་མེད་ལྷུན་གྲུབ་ཏུ་འབྱུང་བར་གྱུར་ཅིག །ཁྱབ་བདག་རྡོ་རྗེ་འཆང་དང་པདྨ་ཀ་རའི་སྤྱན་སྔར་གཡར་དམ་གཉན་པོ་ཞལ་གྱིས་བཞེས་པའི། དཔལ་ཆོས་སྐྱོང་བའི་སྲུང་མ་གཉན་པོ་ཐ་ཚིག་ཅན། འདས་དང་མ་
འདས་ཀྱི་བསྟན་སྲུང་རྒྱ་མཚོར། ནོར་ལྷ་དང་གཡང་ལྷ་གཏེར་གྱི་བདག་པོ། ཡུལ་ལྷ་གཞི་བདག་གནས་བདག་མཐུ་བོ་ཆེན་པོ་འཁོར་ཚོགས་དང་བཅས་པ་མ་གཡེལ་ཞིག །ཁྱེད་ཅག་མཆོད་ཅིང་བསྟོད་ནས་ཇི་ལྟར་
བཅོལ་བའི་ལས་ནི། སངས་རྒྱས་ཀྱི་བསྟན་པ་རིན་པོ་ཆེ་སྲུངས་ཤིག །དཀོན་མཆོག་གསུམ་གྱི་དབུ་འཕང་དགུང་དུ་
དུ་མཐོ་བར་མཛོད་ཅིག །དཔལ་ལྡན་བླ་མའི་སྐུ་ཚེ་རྡོ་རྗེ་ལྟར་བརྟན་པར་མཛོད་ཅིག །མཛད་འཕྲིན་
བཟང་པོ་ཀུན་ཏུ་ཁྱབ་པར་མཛོད་ཅིག །དགེ་འདུན་འདུས་པའི་སྡེ་རིན་པོ་ཆེ་སྐྱོངས་ཤིག །མདོ་སྔགས་བཤད་སྒྲུབ་ཀྱི་ཆོས་འཁོར་གཉན་པོ་སྲུངས་ཤིག །རྒྱལ་བསྟན་རིན་པོ་ཆེ་རྒྱ་མཚོའི་གོས་ཅན་ཡངས་པའི་ཐ་གྲུ་ཀུན་
50



།
གྱ་གཉིས་
ཀ༄༅། ། ཏུ་དར་ཞིང་རྒྱས་པར་མཛོད་ཅིག །ཡངས་པའི་རྒྱལ་ཁམས་ཐམས་ཅད་ལ་ནད་མུག་འཁྲུགས་རྩོད་ཐམས་ཅད་མེད་པར་མཛོད་ཅིག །བདེ་སྐྱིད་ཀྱི་དཔལ་ཕུན་ཚོགས་པ་ལ་རྟག་ཏུ་རོལ་བར་མཛོད་ཅིག ། ཆོས་
མཐུན་གྱི་འབྱོར་བ་ཟས་ནོར་ལོངས་སྤྱོད་ཐམས་ཅད་ཟད་མི་ཤེས་པའི་གཏེར་དང་ལྡན་པར་མཛོད་ཅིག །ཆོས་སྲིད་ཀྱི་བྱ་བ་གང་ལའང་བར་ཆད་ཡོད་ན་མྱུར་ཏུ་སེལ་བར་མཛོད་ཅིག །དགྲ་ཇག་ཆོམ་རྐུན་ཡོད་ན་མྱུར་བ་
ཉིད་དུ་བྱ་ཐོངས་ཤིག །མི་ནད་དང་ཕྱུགས་ནད་དབུལ་ཕོངས་འཐབ་རྩོད་ཐམས་ཅད་ཞི་བར་མཛོད་ཅིག །ལོ་ཉེས་དང་ཐོག་ཉེས་བཙའ་སད་སེར་གསུམ་ཐམས་ཅད་མི་འབྱུང་བར་མཛོད་ཅིག །བྱད་ཁ་རྒོད་གཏོང་གཏད་
ཁྲམ་ངན་པ་ཐམས་ཅད་བྱེད་མ་མཁན་དེ་ཉིད་ཀྱི་སྟེང་དུ་ཕྱིར་ལ་བཟློག་ཅིང་བསྒྱུར་ཅིག་རྨི་ལམ་དང་མཚན་ལྟས་ངན་པ་ཐམས་ཅད་སོལ་ཅིག །སྡུ་དགྲ་ལག་ལ་འདར་བ་ཐམས་ཅད་རྨག་མེད་དུ་ཐོངས་ཤིག ། ཕྱི་དགྲ་ཡིད་
ལ་སེམས་པ་ཐམས་ཅད་ཆམ་ལ་ཕོབ་ཅིག །ད་དགྲ་ཐད་དུ་ལངས་བ་ཐམས་ཅད་ཚར་གཅོད་པར་མཛོད་ཅིག །ཕྱོགས་བཞི་མཚམས་བརྒྱད་ཀྱི་དགྲ་དཔུང་ཆོག་ཅིག །སྟེང་འོག་བར་གསུམ་གྱི་གདོན་ཐུལ་ཅིག །ཆོས་
ཟླ་ སྲིད་ལ་བར་ཆད་བྱེད་པའི་བགེགས་ཆོམས་ཤིག །དམ་སྲི་དང་བྱུར་འགོང་ངན་པ་ཐམས་ཅད་ཐུལ་ལ་ནོན་ཅིག །སྡང་བྱེད་ཀྱི་དགྲ་བོའི་དཔའ་སྙིང་ཁོང་ནས་ཞུམ་པར་མཛོད་ཅིག །བློ་རྩལ་དང་སྟོབས་ཤུགས་ཀུན་ནས་
591



རོལ་བའི་རྡོ་རྗེའི་གསུང་འབུམ།
ཞན་པར་མཛོད་ཅིག །འོག་ཏུ་ཞོན་པའི་བང་རྩལ་གྱི་བང་བུལ་བར་མཛོད་ཅིག །ལག་ན་ཐོགས་པའི་རྣོ་མཚོན་ཐང་ལ་འཐོར་བར་གྱིས་ཤིག །ཡིད་ལ་བསམ་པའི་ལས་ཀྱི་མཐའ་ལོག་པར་མཛོད་ཅིག །རང་གི་བུ་རྟའི་ཁ་
འཛིན་དང་མགོན་སྐྱབས་མཛོད་ཅིག །གཞོན་ནུ་དཔའ་ངར་ཅན་ལ་དཔའ་བའི་དཔུང་རོགས་གྱིས་ཤིག །མྱུར་མགྱོགས་སྟོབས་ཤུགས་ཅན་གྱི་བང་རྩལ་སྐྱེད་ཅིག །གྱོན་པའི་གོ་ཆ་རྡོ་རྗེའི་རང་བཞིན་དུ་སྲ་ཞིང་བརྟན་
པར་མཛོད་ཅིག །ལག་ན་རུ་མཚོན་སྦྱར་བས་དགྲ་བོའི་སྙིང་འགས་པར་མཛོད་ཅིག །ཀི་སྒྲ་དྲག་ཏུ་བཏབ་པས་དགྲ་བོ་སྐྱི་གཡའ་ཞིང་འཇིགས་སྔངས་རྩལ་ཤུགས་ཞན་པར་གྱིས་ཤིག །རྣོ་མཚོན་འབར་བས་ཕ་རོལ་པོ་
འཇོམས་པ་ལ་ཕ་ལམ་ལྟར་ཐོགས་པ་མེད་ཅིང་རྡུལ་དུ་བརླག་པར་མཛོད་ཅིག །ནད་གདོན་བགེགས་རིགས་ཐམས་ཅད་ཞི་བར་མཛོད་ཅིག །ཚེ་བསོད་དཔལ་འབྱོར་ཡོན་ཏན་ཐམས་ཅད་རྒྱས་པར་མཛོད་ཅིག །སྟོབས་
# དང་དབང་ཕྱུག་གི་དྲེགས་པའི་ཆེ་དགུ་ཐམས་ཅད་དབང་དུ་འདུ་བར་མཛོད་ཅིག །བསམ་སྦྱོར་ལོག་པར་འཆང་བའི་མི་དང་མི་མ་ཡིན་པ་ཐམས་ཅད་མངོན་སྤྱོད་དྲག་པོས་ཚར་གཅོད་པར་མཛོད་ཅིག །ཕྱོགས་མཚམས་
སྟེང་འོག་ཐམས་ཅད་ནས་ལེགས་པའི་ཕྱ་གཡང་བསྡུས་ཤིག །ཟས་ནོར་ལོངས་སྤྱོད་ཐམས་ཅད་ཆར་ལྟར་དུ་ཕོབས་ཅིག །མི་ནོར་རིགས་བརྒྱུད་ཐམས་ཅད་དར་བར་མཛོད་ཅིག །དཔལ་འབྱོར་ལོངས་སྤྱོད་ཐམས་ཅད་
592



གྱི་གསུམ་
༄༅། །དབྱར་མཚོ་བཞིན་དུ་འཕེལ་བར་མཛོད་ཅིག །བསོད་ནམས་དང་མངའ་ཐང་ས་གཞི་བཞིན་དུ་རྒྱས་པར་མཛོད་ཅིག །ཚོང་དང་ཁེ་སྤོག་ཐམས་ཅད་ལ་འཕེལ་སྐྱེད་ཐོན་པར་མཛོད་ཅིག ། གཏམ་དང་རྩོད་པ་
གཡུལ་ངོ་ཐམས་ཅད་ལས་རྒྱལ་ཁ་ཐོབ་པར་མཛོད་ཅིག །བཟའ་བཏུང་ལ་བཅུད་གཡང་ལྷུན་ཆགས་པར་མཛོད་ཅིག །གནས་མལ་གོས་རྒྱན་བརྗིད་དང་ལྡན་པར་མཛོད་ཅིག །ལུས་ལ་ནད་མེད་གཟི་མདངས་རྒྱས་པར་
མཛོད་ཅིག །ངག་ལ་དྲང་པོའི་བདེན་ཚིག་ལྡན་པར་མཛོད་ཅིག །སེམས་ལ་བདེ་སྐྱིད་ཕུན་སུམ་ཚོགས་པར་མཛོད་ཅིག །སྒོ་གསུམ་མི་དགེའི་ལམ་ལས་རྟག་ཏུ་ལྡོག་པར་མཛོད་ཅིག །ལོག་འཚོའི་དབེན་པའི་ཆོས་སྒྲུབ་
པའི་ཆ་རྐྱེན་ཐམས་ཅད་འབད་མེད་དུ་འབྱུང་ཞིང་རྒྱས་པར་མཛོད་ཅིག །ལུས་ངག་ཡིད་གསུམ་རྣམ་དཀར་གྱི་ལས་ལ་ངང་གིས་འཇུག་པར་མཛོད་ཅིག །ལུང་རྟོགས་ཀྱི་བསྟན་པའི་རྒྱལ་མཚན་ཆེན་པོ་ཚུགས་པར་མཛོད་
ཅིག །བསྟན་པ་རིན་པོ་ཆེ་ཡུལ་དུས་ཕྱོགས་མཐའ་ཐམས་ཅད་ལ་ཁྱབ་ཅིང་ཡུན་དུ་གནས་ལ་དར་ཞིང་རྒྱས་པར་མཛོད་ཅིག །འགྲོ་ཁམས་རྒྱ་མཚོ་བདེ་ཞིང་སྐྱིད་པའི་སྐལ་བ་དང་ལྡན་པར་མཛོད་ཅིག །བྱང་ཆུབ་སྒྲུབ་
#་ པའི་ཕྱི་ནང་གི་མཐུན་རྐྱེན་དགེ་ལེགས་ཀྱི་མཚན་མ་ཀུན་ཏུ་འཕེལ་བར་མཛོད་ཅིག །སྙན་པའི་བ་དན་དཀར་པོ་སྲིད་པའི་རྩེ་མོར་ཕྱུར་ཅིག །གྲགས་པའི་འབྲུག་སྟོང་གི་སྒྲ་དབྱངས་ས་གསུམ་ཁྱབ་པར་སྒྲོག་ཤིགས། །
593



རོལ་བའི་རྡོ་རྗེའི་གསུང་འབུམ།
ཡུལ་ཁམས་ཐམས་ཅད་ལ་བཀྲ་ཤིས་པའི་རྟགས་མཚན་མངོན་དུ་གསལ་བར་སྟོན་ཅིག །རྫོགས་ལྡན་གསར་བའི་དགའ་སྟོན་ཆེན་པོ་དུས་རྟག་ཏུ་སྩོལ་ཅིག །མདོར་ན་ཅི་འདོད་པའི་རེ་འབྲས་མཐའ་དག་གེགས་མེད་
ཡིད་ལ་སྨོན་པ་ཅི་བཞིན་ཐོགས་མེད་དུ་འགྲུབ་པར་མཛོད་ཅིག །སྲིད་ཞིའི་ལེགས་ཚོགས་ཐམས་ཅད་འབད་མེད་ལྷུན་འགྲུབ་ཏུ་འབྱུང་བའི་འཕྲིན་ལས་རྣམ་པ་བཞིའི་སྒོ་ནས་སྡོང་གྲོགས་ནམ་ཡང་གཡེལ་བ་མེད་པར་
སྒྲུབ་པར་མཛོད་ཅིག །དམ་ཆོས་བྱང་ཆུབ་སྒྲུབ་པའི་བར་ཆད་བདུད་བཞིའི་གཡུལ་ངོ་མི་མཐུན་པའི་ཕྱོགས་ཐམས་ཅད་ལས་རབ་ཏུ་རྣམ་པར་རྒྱལ་བར་མཛོད་ཅིག །ཅེས་སོགས་བརྗོད་པར་བྱའོ། །སྨྲས་པ། ཨེ་མ་
བསོད་ནམས་ཞིང་གི་མཆོག་གྱུར་བ། །བླ་མ་མཆོག་གསུམ་ཡི་དམ་སྲུང་ཚོགས་དང་། །དཀར་ཕྱོགས་དགེ་བསྙེན་མ་ལུས་མཆོད་པའི་ཐབས། །ཕལ་སྐད་ཚུལ་གྱིས་ཆལ་ཆོལ་ཉིད་དུ་སྤེལ། །མཛེས་མཛེས་ཚིག་གི་ཡལ་
གའི་ཁྱོན་ཡངས་པོར། །སྙན་སྙན་སྡེབ་སྦྱོར་ལེགས་པའི་འདབ་བརྒྱའི་ཁྲོད། །བཟང་བཟང་དོན་གྱི་འབྲས་བུ་གཡུར་དུད་པ། །ཡང་ཡང་བསམ་དོན་ཀུན་ནས་ཡོངས་སུ་དབེན། །ཀུན་སློང་དག་པ་མ་དག་ཁྱད་པར་དང་།
བསོད་ནམས་བསགས་དང་མ་བསགས་ཁྱད་པར་ལས། །འབྲས་བུ་ཡིད་དུ་འོང་དང་མི་འོང་བ། །སྣ་ཚོགས་རྟེན་འབྲེལ་མིག་འཕྲུལ་ཅིར་ཡང་ངོམས། །ལྕང་ལྕང་ཀུན་སློང་དག་པས་ལེགས་བསླང་ནས། །མང་མང་
594



གྱི་
ཀ ༄༅། ། མཆོད་སྦྱིན་ཡུལ་གྱུར་མགྲོན་རིགས་ཀུན། །དགྱེས་དགྱེས་ཀུན་གྱི་ཐུགས་ཡིད་མཉེས་ཚིམ་ན། །གསལ་གསལ་དགེ་ལེགས་བྱེ་བའི་འཛུམ་འཕྲེང་འཕྲོག །བསོད་ནམས་ཞིང་བཟང་མཆོག་དམན་མགྲོན་
རྣམས་ལ། །བསོད་ནམས་རྒྱུ་བཟང་མཆོད་སྦྱིན་ལེགས་བྱས་མཐུས། །བསོད་ནམས་འབྲས་བཟང་འཕྲལ་ཡུན་སྨིན་པའི་ཚེ། །བསོད་ནམས་དཔལ་བཟང་འཛད་མེད་སྤྱོད་པར་ངེས། །ཚོགས་གཉིས་རྒྱ་ཆེན་བསགས་
པའི་རྣམ་དཀར་ལས། །སྒྲིབ་གཉིས་མ་ལུས་ལྷག་མེད་རབ་བྱང་ནས། །སྐུ་གཉིས་རྒྱལ་སྲིད་མཆོག་གི་ས་ཐོབ་སྟེ། །དོན་གཉིས་ལྷུན་གྱིས་འགྲུབ་པར་གྱུར་ཅིག་གུ། །བཀྲ་ཤིས་རྫོགས་ལྡན་གསར་བའི་སྤྲིན་ཕུང་ལས། །
བཀྲ་ཤིས་ལེགས་ཚོགས་རྒྱ་མཚོའི་སྦྲང་ཆར་འཇོ། །བཀྲ་ཤིས་སྐྱེ་རྒུའི་བདེ་སྐྱིད་འདབ་སྟོང་ཚལ། །བཀྲ་ཤིས་དཔལ་གྱིས་ས་གསུམ་མཛེས་གྱུར་ཅིག །༧ ཅེས་བསང་མཆོད་བཀྲ་ཤིས་རྒྱ་མཚོའི་སྒྲ་དབྱངས་ཞེས་བྱ་བ་འདི་ནི་ཚ་བུ་ཚེ་
བདག་མགོན་པོ་དང་སྣང་ཞིག་སྐྱབས་སོགས་མོས་ལྡན་འགའ་ཞིག་གི་ངོ་མ་ལྡོག་ཙམ་དུ། གྱི་ན་བ་རོལ་བའི་རྡོ་རྗེའམ་རྡོ་རྗེ་དྲག་པོ་རྩལ་གྱིས་གང་ཤར་དབེན་གནས་མཁའ་སྤྱོད་གླིང་ནས་མགྱོགས་པར་སོར་རྩེས་འདུ་བྱེད་བགྱིས་པའོ། །དགེའོ། །
595
པོད།



96g
རོལ་བའི་རྡོ་རྗེའི་གསུང་འབུམ།



༄༅། །བསྔོ་བའི་ཡིག་ཆུང་ལེགས་བཤད་པདྨའི་དགའ་ཚལ་ཞེས་བྱ་བ་བཞུགས་སོ། །
597



གཅིག་
རོལ་བའི་རྡོ་རྗེའི་གསུང་འབུམ།
༄༅། །བླ་མ་དང་མགོན་པོ་འཇམ་པའི་དབྱངས་ལ་ཕྱག་འཚལ་ལོ། །དེ་ཡང་ཤེས་ལྡན་རྣམས་ཀྱིས་དགེ་བའི་རྩ་བ་རྣམས་ཆུད་མི་ཟད་ཅིང་གོང་འཕེལ་དུ་བླ་ན་མེད་པའི་བྱང་ཆུབ་ཀྱི
སར་བསྔོ་བས་རྒྱས་འདེབས་ལ་བརྩོན་པ་གལ་ཆེ་སྟེ། སྤྱོད་འཇུག་ལས། བསྐལ་བ་སྟོང་དུ་བསགས་པ་ཡི། །སྦྱིན་དང་བདེ་གཤེགས་མཆོད་ལ་སོགས། །ལེགས་སྤྱད་གང་ཡིན་དེ་
ཀུན་ཀྱང་
། ཁོང་ཁྲོ་གཅིག་གིས་འཇོམས་པར་བྱེད། །ཅེས་དང་། མངོན་པ་མཛོད་ལས། མེད་པར་ལྟ་བས་རྩ་བ་གཅོད། །ཅེས་སོགས་ཀྱང་གསུངས་པས། གང་ཟག་བཟང་པོ་ལ་ཁོང་
ཁྲོ་སྐྱེས་པ་ཙམ་གྱིས་ཀྱང་བསྐལ་བ་སྟོང་དུ་བསགས་པའི་དགེ་རྩ་འཇོམས་པར་བཤད་པ་དང་། ལས་འབྲས་ལ་བསྐུར་བ་འདེབས་པ་སོགས་ལོག་ལྟ་ཅུང་ཟད་སྐྱེས་པ་ཙམ་གྱིས་ཀྱང་
598



གཉིས་
༄༅། ། དགེ་བའི་རྩ་བའི་རྒྱུན་གཅོད་པར་འགྱུར་བའོ། །དེས་ན་སྦྱིན་སོགས་དགེ་བའི་རྩ་བ་ཆེ་ཆུང་གང་ཡང་རུང་སྟེ། དམིགས་མེད་ཀྱི་རྣམ་པས་སངས་རྒྱས་ཀྱི་སར་བསྔོ་བར་
བྱ་སྟེ། རྒྱལ་བའི་ཡུམ་ལས། དགེ་བའི་རྩ་བ་དེ་ཐམས་ཅད་མཁྱེན་པ་ཉིད་མ་གཏོགས་པ་ཉན་ཐོས་ཀྱི་སའམ། རང་སངས་རྒྱས་ཀྱི་སར་བསྔོ་བར་མི་གཞུག་གོ། །ཞེས་གསུངས་པས།
སངས་རྒྱས་ཀྱི་ས་མ་གཏོགས་པའི་ཉན་ཐོས་དང་རང་ས་
ང་སངས་རྒྱས་ཀྱི་སར་མི་བསྔོ། ཚེ་རིང་བ་དང་ནད་མེད་པ་དང་ལེན་ལ་རེ་བ་དང་། ཕྱི་མར་ལྷ་མིའི་བདེ་འབྲས་ལ་སོགས་པའི་
ཆེད་དུ་བསྔོས་ན་དམན་པ་དང་ལོག་པའི་བསྔོ་བ་ཞེས་བྱ་སྟེ། དངོས་པོ་ཆེན་པོ་དོན་ཆུང་ངུ་ལ་གཏོང་བ་དང་འདྲའོ། །འོ་ན་ཇི་ལྟར་བསྔོ་བར་བྱ་བའི་ཚུལ་ནི། ཤེས་རབ་དམིགས་མེད་
66s
པོད།



རོལ་བའི་རྡོ་རྗེའི་གསུང་འབུམ།
ཀྱི་ལྟ་བས་ཟིན་པ་དང་། ཐབས་བྱང་ཆུབ་ཀྱི་སེམས་ཀྱིས་ཟིན་པ་གཉིས་ཅིས་ཀྱང་དགོས་པར། དང་པོ་ནི། དམིགས་བཅས་དང་མཚན་མར་འཛིན་པའི་སྐྱོན་དང་བྲལ་བས། འཁོར་གསུམ་རྣམ་དག་ཅེས་བྱ་བ་བསྔོ་བྱ་སྔོ་
བྱེད་བསྔོ་བ་སོགས་ཀུན་རྫོབ་ཏུ་རྨི་ལམ་དང་སྒྱུ་མ་ལྟར་སྣང་ལ། དོན་དམ་པར་རང་བཞིན་མེད་པར་སྟོང་པ་ཉིད་སྤྲོས་པའི་མཐའ་ཐམས་ཅད་དང་བྲལ་བར་རྟོགས་པའི་ངང་ནས་བསྔོ་བར་བྱ་བ་ཡིན་ཏེ། རྒྱལ་བའི་ཡུམ་
ལས། གལ་ཏེ་མཚན་མར་བྱེད་ན་དེ་ནི་བསྔོ་བ་མིན། །ཅི་སྟེ་མཚན་མ་མེད་ན་བྱང་ཆུབ་བསྔོ་བ་ཡིན། །ཞེས་དང་། འཇིག་རྟེན་ལས་འདས་པའི་ཡན་ལག་བདུན་པའི་གཞུང་ལས། བསྔོ་བྱ་སྔོ་བྱེད་བསྔོ་མཁན་རྣམས། །
རང་བཞིན་གྱིས་ནི་མི་དམིགས་ཏེ། །དམིགས་པ་མེད་པར་བསྔོ་བ་ནི། །བསྔོ་བ་བླ་ན་མེད་པའོ། །ཞེས་དང་། མངོན་རྟོགས་རྒྱན་ལས། ཡོངས་སུ་བསྔོ་བ་ཁྱད་པར་ཅན། །དེ་ཡི་བྱེད་པ་མཆོག་ཡིན་ནོ། །དེ་ནི་དམིགས་
མེད་རྣམ་པ་ཅན། །ཕྱིན་ཅི་མ་ལོག་མཚན་ཉིད་དོ། །ཞེས་གསུངས་པའི་ཕྱིར་རོ། །གཉིས་པ་ནི་བྱང་ཆུབ་སེམས་ཀྱིས་ཟིན་པ་ནི། དགེ་བའི་རྩ་བ་ཐམས་ཅད་སེམས་ཅན་ཐམས་ཅད་དང་ཐུན་མོང་དུ་བྱས་ནས་རྣམ་པ་
ཐམས་ཅད་མཁྱེན་པའི་སངས་རྒྱས་ཐོབ་པར་བྱའོ་སྙམ་པ་སྟེ། སྤྱོད་འཇུག་ལས། དངོས་སམ་ཡང་ན་བརྒྱུད་ཀྱང་རུང་། །སེམས་ཅན་དོན་ལས་གཞན་མི་སྤྱད། །སེམས་ཅན་ཁོ་ནས་དོན་གྱི་ཕྱིར། །ཐམས་ཅད་བྱང་ཆུབ་
009



1
གསུམ་བྱོན།
༄༅། ། ཕྱིར་བསྔོའོ། །ཞེས་གསུངས་པས་སོ། །དེ་ལྟར་བྱང་སེམས་ཀྱིས་མ་ཟིན་པའི་དགེ་རྩ་རྣམས་འབྲས་བུ་བྱུང་བས་ཟད་པར་འགྱུར་བ་དང་། བྱང་སེམས་ཀྱིས་ཟིན་པའི་དགེ་རྩ་རྣམས་ཆེས་ཆེར་འཕེལ་ཞིང་རྒྱས་
པར་འགྱུར་བ་གདོན་མི་ཟ་སྟེ། སྤྱོད་འཇུག་ལས། དགེ་བ་གཞན་ཀུན་ཆུ་ཤིང་བཞིན་དུ་ནི། །འབྲས་བུ་བྱུང་ནས་ཟད་པར་འགྱུར་བ་ཉིད། །བྱང་ཆུབ་སེམས་ཀྱི་ལྗོན་ཤིང་རྟག་པར་ཡང་། །འབྲས་བུ་འབྱིན་པས་མི་ཟད་
འཕེལ་བར་འགྱུར། །ཞེས་གསུངས་པའི་ཕྱིར། དགེ་བ་སེམས་ཅན་རྣམས་ཀྱི་དོན་དུ་བསྔོ་བ་ནི། འདི་ནི་མུ་སྟེགས་བྱེད་དང་ཉན་རང་གི་ཐེག་པར་མིང་ཙམ་ཡང་མ་གྲགས་པའི་ཕྱིར་གཞན་ལས་ཁྱད་པར་དུ་འཕགས་པ་
ཡིན་ཏེ། ཁྱད་པར་འཕགས་བསྟོད་ལས། བསོད་ནམས་བྱ་བའི་ཚོགས་དག་གིས། །སེམས་ཅན་རྣམས་ལ་ཡོངས་བསྔོ་བར། །བཅོམ་ལྡན་ཁྱོད་ཀྱིས་གངས་གསུངས་པ། །འདིར་གཞན་བསྟན་བཅོས་སུས་མ་བཤད། །
ཅེས་གསུངས་པའི་ཕྱིར། དེར་མ་ཟད་སེམས་ཅན་ཐམས་ཅད་ལ་དམིགས་པ་ལ་བརྟེན་ནས་བསོད་ནམས་ཀྱང་གཞལ་དུ་མེད་པར་འགྱུར་ཏེ། རིན་ཆེན་ཕྲེང་བ་ལས། སེམས་ཅན་ཁམས་ནི་ཚད་མེད་ལ། །ཕན་འདོད་དེ་
ནི་དེ་འདྲའོ། །ཞེས་གསུངས་པའི་ཕྱིར། མདོར་ན་བསྔོ་བ་དངོས་བསྡུས་ཇི་ལྟར་བྱེད་ཀྱང་། འདི་ལྟར་བསམ་སྟེ། འདུལ་བ་ལུང་ལས། གང་གིས་མོས་པ་ཡིད་བྱེད་པ། །དེ་ཡི་མདུན་ན་ཐུབ་པ་བཞུགས། །ཞེས་གསུངས་
601
པོད།



པས། མདུན་གྱི་ནམ་མཁར་བླ་མ་རྒྱལ་བ་སྲས་དང་བཅས་པ་རྣམས་མངོན་སུམ་དུ་བཞུགས་པའི་སྤྱན་སྔར་མོས་གུས་དང་ལྡན་པས་བསྔོ་བ་བྱས་ན། གནས་སྐབས་དང་མཐར་ཐུག་གི་དགེ་ལེགས་ཕུན་སུམ་ཚོགས་པར་
འགྱུར་རོ། །༧ ཞེས་པ་འདི་ནི་དད་ལྡན་ངག་དབང་ཕུན་ཚོགས་ཀྱི་ངོར། ཀིརྟིའི་མིང་ཅན་གྱིས་བྲིས་པའོ། །དགེའོ། །
རོལ་བའི་རྡོ་རྗེའི་གསུང་འབུམ།
602
