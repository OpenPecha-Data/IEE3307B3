༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W3CN3328
ImageGroup:
13CN3541
LCCN:
In/a
ISBN:
n/a
Title:
འཇིགས་མེད་རོལ་པའི་རྡོ་རྗེའི་གསུང་འབུམ།
'jigs med rol pa'i rdo rje'i gsung 'bum/
Author:
n/a
n/a
Descriptor:
Original Publication:
n/a;n/a
Place:
Ikhren tu'u/
Publisher:
si khron bod yig dpe raying bsdu sgrig khang /
Date:
2016
Volume:
1
Total Volumes:
8
TBRC Pages:
12
Introductory Pages:
n/a
Text Pages:
In/a
Scanning Information:
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



81
༄༅། །གངས་ཅན་འགྲོ་བའི་མགོན་པོ་ཁྱབ་བདག་རྡོ་རྗེ་འཆང་ཆེན་འཇིགས་མེད་རོལ་བའི་རྡོ་རྗེའི་རྣམ་ཐར་
རྟ་བདུན་དབང་བོ་ཞེས་བྱ་བ་བཞུགས་སོ། །(རང་རྣམ་ཚན་པ་གསུམ།)



༄༅། །ན་མོ་གུ་རུ་ཨཱརྱ་མཉྫ་ཤྲཱི་ཡེ། སྐྱབས་གནས་བསླུ་མེད་དཀོན་མཆོག་རྣམ་གསུམ་དང་
། །དབྱེར་མེད་བླ་མ་འཇམ་པའི་དབྱངས་ཉིད་ལ། །བྱང་ཆུབ་བར་དུ་གུས་པས་གཏན་
སྐྱབས་མཆི། །བདག་རྒྱུད་སྨིན་ཅིང་གྲོལ་བར་བྱིན་གྱིས་རློབས། །བཤེས་གཉེན་ངག་དབང་བསྟན་འཛིན་རྒྱ་མཚོ་ནས། །ཁྱོད་ཀྱི་རྣམ་ཐར་ཡི་གེར་འབྲི་དགོས་ཞེས། །བྲི་གཞི་དར་
བཅས་དག་སྣང་ཆེན་པོ་ཡི། །ལན་གཅིག་མིན་པར་ཡང་ཡང་བསྐུལ་ན་ཡང་། །དེང་དུས་འགྲོ་ལ་ཆོས་ཀྱི་འབྲེལ་ཆེ་ཡང་། །དག་སྣང་ཅན་ནི་ཉིན་སྐར་ལས་ཀྱང་ཉུང་། །དེའི་ཕྱིར་བྲིས་
ཀྱང་དང་བ་འདྲེན་པ་ལས། །སྨོད་སྐུར་ལོག་ལྟའི་རྒྱུ་རུ་འགྱུར་སྙམ་ཏེ། །ཐེ་ཚོམ་སྒྲོག་གིས་འཆིང་བ་དམ་པོ་ཡིས། །རེ་ཞིག་བར་དུ་བཏང་སྙོམས་བྱས་ཏེ་བཞག །འོན་ཀྱང་དངོས་དང་
རོལ་བའི་རྡོ་རྗེའི་ག
གཅིག་
འི་གསུང་འབུམ།
2



ཀ་
༄༅། །བརྒྱུད་ནས་ལན་མང་དུ། །བསྐུལ་བས་གཡར་ཁྲལ་ཙམ་ཞིག་བྲི་ལ་ཕྱོགས། །མཉམ་འགྲོགས་བདུད་པོ་སྟོབས་ཤུགས་ཆེས་དྲགས་པས། །དག་སྣང་དད་ལྡན་རི་བོང་རྭ་
དང་མཚུངས། །ལོག་ལྟ་སྐུར་འདེབས་ཆུ་བོའི་རླབས་བཞིན་དུ། །གཅིག་རྗེས་གཅིག་གིས་ཟིན་ལ་ཟད་མཐའ་མེད། །བདག་ལ་དམ་པའི་ཆོས་ཟིན་རྣམ་ཐར་ལྟ། །འཇིག་རྟེན་ལུགས་
ཀྱི་བྱ་སྤྱོད་དངོས་གཙང་ཡང་། །རྡུལ་ཆ་ཙམ་ཡང་སྨྲ་རྒྱུ་མ་མཆིས་ན། །འདི་འདྲ་རིང་དུ་དོར་ན་དགའ་བ་ལ། །ཚེ་གང་ཡུན་དུ་འགྲོགས་པའི་གྲོགས་པོ་ནི། །རྒན་པོའི་ངག་ལ་རྒན་པོས་
མ་ཉན་པར། །ཕན་ཚུན་ཚིག་མདའ་ཕོག་ན་འཆི་ཁ་རུ། །འཚམས་སྦྱོར་སྡིག་པོ་བྱེད་དོ་སྙམ་ནས་དོགས། །དེ་ཕྱིར་བླ་མ་དགེ་རྒན་ཕ་མ་དང༌། །གྲོང་རྒན་ཕོ་མོ་རྣམས་ཀྱི་གཏམ་ཚོགས་
3
གཉིས་
པོད།།



རྣམས། །ཐར་ཐོར་ཐོས་པ་བཏུས་ཏེ་གྲོང་གཏམ་ཚུལ། །སོར་རྩེ་གློག་ལྟར་འཁྱུགས་བཞིན་བྲི་བར་བྱ། །མཁས་གྲུབ་དམ་པའི་ལུང་གིས་རབ་བསྔགས་པའི། །སྐྱེ་སྲིད་སྔོན་མའི་ཕྲེང་བ་རེ་ཞིག་བཞག །ད་ལྟའི་སྐྱེ་སྲིད་
འདི་ནི་སྐྱེ་ཚུལ་དང་། །བྱ་བ་བྱེད་ཚུལ་འགའ་ཞིག་བརྗོད་པ་ལ། །དང་པོ་ཕ་ཡི་རུས་ནི་བཞར་བ་པ། །མ་ནི་སྒྲ་བའི་ཤ་ལས་ཆད་པ་ཡིན། །སྐྱེ་ཡུལ་གངས་ལྗོངས་མདོ་སྨད་རྔ་ཡུལ་གྱི། །ཤར་ཕྱོགས་ས་ཡི་ཐིག་ལེ་མ་རྒྱུད་
གནས། །གུར་གུ་ཕུག་དྲུག་མདོ་གཅིག་ལུང་བའི་སྨད། །ཆབ་སྲིད་སྡེ་འབངས་ཆོས་བཞིན་ལེགས་སྐྱོང་བའི། །རྨེ་རྒྱལ་ཆབ་འོག་རག་ཚ་གྲོང་ཚོའི་དབུས། །བཞར་བ་གོང་མ་ཞེས་བྱའི་ཁྱིམ་ཉིད་དུ། །དཀོན་མཆོག་
གསུམ་ལ་མི་ཕྱེད་དད་ལྡན་པའི། །གཞོན་ནུ་ཕ་མིང་བསོད་ནམས་ཆོས་འཕེལ་དང་། །མཛེས་མ་སྒ་བཟའ་བསོད་ནམས་དཔལ་སྐྱིད་ཅེས། །ཡོངས་གྲགས་མིང་ལ་བསོད་འཕེལ་བསོད་ཐོ་ཟེར། །ང་རང་མ་སྐྱེས་གོང་གི་
སྔ་རོལ་ཏུ། །འགྲོ་བའི་མགོན་པོའི་རྣམ་འཕྲུལ་བླ་མ་རྗེ། །ངག་དབང་བློ་བཟང་རྒྱ་མཚོའི་གཟིམས་ལམ་དུ། །སྐྱབས་རྗེ་བྱམས་པ་གྲགས་པ་འོད་ཟེར་ཉིད། །བཅིབ་རྟ་རྐྱང་བུ་རྒྱུན་སྤྲས་ལ་བཅིབས་ནས། །ཀུན་གསལ་
ནམ་མཁའི་དབྱིངས་རུམ་མཐོན་པོ་ལས། །བཞར་བ་གོང་མའི་ཁྱིམ་དུ་བྱོན་པ་རྨིས། །བྱིས་པ་རིག་བཟང་ཞིག་ནི་ཡོད་སྙམ་གསུངས། །ཞེས་པའི་ལུང་བཞིན་ཕྱིས་སུ་ཤིང་སྦྲུལ་གྱི། །ལོ་གསར་ཚེས་གཅིག་སྟག་གི་ཉི་མ་
4
རོལ་བའི་རྡོ་རྗེའི་གསུང་འབུམ།



པ་བ་
གསུམ་
༄༅། །ལ། །བཟའ་བཏུང་སྣ་དགུ་ཤིན་ཏུ་གྱ་ནོམ་པ། །བཀྲ་ཤིས་དགའ་སྟོན་ཆེན་པོ་ལེགས་པར་བཤམས། །ཀུན་གྱི་བདེ་སྐྱིད་དཔལ་ལ་ལོངས་སྤྱོད་ཚེ༑ ༑སྔ་དྲོ་ཉི་ཤར་སྟག་གི་དུས་ཚོད་ལ། །མ་ཡི་ལུས་ལ་གནོད་པ
མེད་པའི་ཐོག །གཟི་མདངས་བདེ་བ་དགའ་དད་འགྲན་བཞིན་དུ། །བྱིས་པ་དྲི་མེད་དྭངས་གསལ་རབ་དཀར་བ། །ལག་གཉིས་སོར་བཅུ་ཐལ་སྦྱར་འཛུམ་དང་ལྡན། །མིག་གཉིས་ཕྱེ་ཞིང་དྭངས་མ་ཧྲིག་གེར་བལྟ། །
དབྱངས་ཡིག་དང་བོ་སྙན་པར་སྒྲོག་བཞིན་དུ། །དྲི་ཞིམ་ཀུན་ཏུ་ཁྱབ་པར་བཙས་སོ་ཟེར། །དེ་ནས་མ་ཡི་པང་དུ་བླང་བའི་ཚེ། །བརྩེ་བའི་མིག་གིས་མ་ཡི་བཞིན་ལ་བལྟ། །དགའ་བའི་སོར་རྩེ་མ་ཡི་འགྲམ་པར་རེག་
གྲོགས་ཀྱི་ལྷ་ཕྲུག་ལྟ་བུ་མཛེས་སོ་ཞེས། །ཐམས་ཅད་དགའ་སྤྲོ་མིག་གི་དཔལ་དུ་ཤར། །གདན་ས་ཐུབ་བསྟན་དགེ་འཕེལ་གླིང་ཉིད་དུ། །ས་སྒང་མཆོག་སྤྲུལ་བསྟན་པའི་རྒྱལ་མཚན་ནས། །སྐྱེ་རྟགས་རྩིས་དང་ཚེ་དབང་
ཚེ་འགུགས་གནང་། །མིང་ལ་ཀླུ་ཕྱུག་རྒྱ་མཚོ་ཞེས་སུ་བཏགས། །ཕྱིས་སུ་སེར་མོ་བྱས་ན་བཟང་རབ་གསུངས། །ཕ་མའི་སེར་མོ་བྱ་བར་ཐག་བཅད་དེ། །བཟའ་ཚང་ཐམས་ཅད་མཆོག་ཏུ་དགའ་འོ་ཟེར། །བྱིས་པ་མང་
པོའི་ཁྲོད་དུ་རྩེ་མོའི་ཚེ། །ཀུན་གྱིས་གཅེས་སྤྲས་ཆེ་ཞིང་དམ་པ་བཀུར། །གདུགས་དང་བ་དན་གླིང་བུའི་ཟོལ་གྱིས་བསུ། །བོང་བ་གསེག་མའི་ཁྲི་ལ་བཀུར་བ་དང་། །གྲལ་གྱི་འགོ་དང་ཕྲག་ལ་བཀུར་བ་སོགས། །རྟེན་
n
པོད།



འབྲེལ་གང་ལེགས་མང་དུ་བྱེད་དོ་ཟེར། །ལོ་བཞི་ལོན་ཐོག་ཀུན་གྱིས་གྲོས་བྱས་ཏེ། །བསམ་གཏན་འཕེལ་རྒྱས་གླིང་དུ་གྲྭ་སར་བྱས། །དགེ་རྒན་ཕ་སྤུན་ངག་དབང་བསྟན་རྒྱས་དང་། །དཀོན་མཆོག་རྒྱལ་མཚན་མཆེད་
ཀྱིས་བརྩེ་བས་བསྐྱངས། །ཕྱིས་སུ་གླིང་དེར་སྐྱབས་མགོན་རྡོ་རྗེ་འཆང་། །བྱོན་ཆེ་ཕ་ཚན་བཞར་བ་འགབ་མ་ཡི། །ཁུ་བོ་བླ་མ་གཅོད་ཀྱི་རྣལ་འབྱོར་བ། །རྟོགས་པ་མངོན་མཁྱེན་ནུས་མཐུ་མཆོག་ལྡན་པ། །ངག་དབང་
བློ་བཟང་ཞེས་བྱའི་བརྩེ་བ་ཡི། །དར་དང་གོས་ཀྱི་བརྒྱན་ཏེ་ཕྲག་ལ་ཁུར། །བྱམས་པ་ཀུན་དགའ་བསྟན་པའི་རྒྱལ་མཚན་གྱི། །སྤྱན་སྔར་ཁྲིད་དེ་གུས་པ་ཆེན་པོ་ཡིས། །ངེད་ཀྱི་ཚ་བུ་འདི་ནི་རིག་བཟང་ཞིག །ཡིན་པའི་
ལོ་རྒྱུས་གཏམ་ཚོགས་མང་དུ་ཞུས། །སྐྱབས་མཆོག་དམ་པ་དགྱེས་བཞིན་ཡར་བཞེངས་ཏེ། །ཕྱག་ཏུ་གོས་དར་བླངས་ནས་བདག་ལ་གནང་། །ཕྱག་མཐིལ་གཉིས་ཀས་རང་གི་འགྲམ་པ་བརྟེན། །དབུ་ཐོད་ཡང་ཡང་
གཏུགས་ཏེ་བྱིན་རླབས་མཛད། །འདི་ལ་མིང་ནི་ཡག་པོ་བཏགས་དགོས་ཏེ། །རྟེན་འབྲེལ་ཆེའོ་དཀོན་མཆོག་གསུམ་པོ་མཁྱེན། །གསུངས་ཏེ་ངག་དབང་བསྟན་པ་དར་རྒྱས་བཏགས། །སྔར་གནང་དར་ལ་མཚལ་གྱིས་
ཕྱག་སྤར་མཛད། །བྱིན་རླབས་དད་པའི་རྟེན་དུ་དགྱེས་བཞིན་གནང་། །རང་གི་བསམ་ན་ཁ་ཡི་ངུ་ལུགས་དང་། །རྐང་ལག་འཕག་ལུགས་ཟ་མ་ཟ་ལུགས་སོགས། །བྱིས་པ་ཐ་མལ་བ་དང་ཁྱད་པར་ཞིག །ཡོད་དམ་མེད་
རོལ་བའི་རྡོ་རྗེའི་གསུང་འབུམ།
6



༄༅། །པ་འགའ་ཡང་མ་ཤེས་སོ། །ལོ་བརྒྱད་སོན་ཐོག་དཀར་ནག་ཡིག་རིས་བསླབས། །ཀློག་འཛིན་ཀུན་ལ་ཤེས་རབ་ཕུལ་ཕྱིན་ཞིག །ཡིན་པ་གྲོགས་གཞན་རྣམས་དང་ཁྱད་ཆེ་ལུགས། །དགེ་རྒན་དག་གི་ཡང་ཡང་
བསྙད་དེ་བསྔགས། །ལོ་དགུ་ལོན་དུས་དཔྱིད་དུས་ཆོས་སྡེ་ཆེ། །དགེ་ལེགས་གཏེར་མཛོད་གླིང་དུ་སྐྱབས་མགོན་རྗེས། །འཇམ་མགོན་ས་སྐྱའི་ཡང་ཟབ་ཆོས་ཀྱི་བཅུད། །ལམ་འབྲས་སློབ་བཤད་གནང་བའི་གྲལ་དུ་
ཕྱིན། །དབང་དང་བྱིན་རླབས་རྗེས་གནང་ཁྲིད་ལུགས་སོགས། །བར་ཆད་སེལ་བའི་ལྷ་ཡི་རྗེས་གནང་ནས། །གསང་བཅུའི་རྒྱས་གདབས་གཏང་རག་ཚོགས་མཆོད་བར། །ཡོངས་སུ་རྫོགས་པ་ལེགས་པར་ཐོབ་པའི་སྤྲོ། །ལུང་
སྐོར་ཁྲི་ཆེན་སྐལ་བཟང་མཁྱེན་བརྩེ་དང་། །ཨ་དགོངས་ཁྲི་བ་ཁྲི་བ་འཇམ་ཤེར་བ། །ཁྲི་ཆེན་རྣམ་པ་གསུམ་གྱི་ཞལ་སྔ་ནས། །གསལ་དག་སྙན་པོའི་གདངས་ཀྱི་དགྱེས་གནང་ཐོབ། །ཆོས་ཐུན་ནམ་ཚོགས་སྙམ་དུ་སྒོ་
དྲུང་འཚང་། །ཉིད་ཀྱི་གསུང་གདངས་ཟུར་ཙམ་ཐོས་ཙམ་ན། །བ་སྤུ་ཟིབ་ཀྱིས་ལྡང་བའི་དད་གུས་འཁྲུངས། །ནང་དུ་འཚོགས་ཚེ་ཆོས་ཁྲིའི་ཉེ་འཁོར་བསྙེགས། །ཁྲི་མཐར་ཐོན་ཚེ་སྐྱབས་རྗེ་དམ་པ་ཡི། །སྐུ་དང་ཞལ་
ཟླདཀྱིལ་ལ་ནི་བལྟ་བ་ལས། །མིག་འབྲས་གཞན་དུ་སྤོ་སྙིང་མི་འདོད་པས། །ཆོག་མི་ཤེས་པའི་དད་པ་དཔག་མེད་ལྡན། །གཞན་དུ་འཇམ་མགོན་ས་སྐྱ་པཎ་ཆེན་གྱི། །རྣམ་ཐར་བྲིས་ཐང་ཉིད་ལ་བལྟ་བ་དང་། །སྟེགས་
7
བཞི་



སྟེང་ལྷ་ཡི་དཀྱིལ་འཁོར་བལྟ་བ་ལས། །གཞན་པ་མིག་སྔར་ཅི་ཡང་ཤར་རྒྱུ་མེད། །བླ་མའི་སྐུ་དང་ཞལ་དཀྱིལ་ལྷའི་དཀྱིལ་འཁོར། །རྣམ་ཐར་བྲིས་ཐང་སོགས་ནི་ད་ལྟ་ཡང་། །དྲན་ཙམ་ཉིད་ནས་ཡིད་འཇགས་ཞལ་
གྱིས་ཤར། །དེ་དུས་ཁུ་བོ་གཅོད་པ་བློ་བཟང་དང་། །མཚུངས་མེད་སྐལ་བཟང་མཁྱེན་བརྩེའི་དཔལ་ལྡན་གྱིས། །ཞལ་ཏ་མཛད་བཞིན་སྐབས་འགར་ང་ལ་ནི། །ཁྱོད་ནི་སུ་ཡིན་གང་ཡིན་ཡང་ཡང་དྲི། །འདི་ནི་ཤེས་རབ་
མཆོག་ལྡན་སྤྱོད་པ་གཙང༌། །སྐྱེས་བུ་དམ་པ་ཞིག་ནི་ཡིན་པར་ངེས། །ཞེས་སོགས་གླེང་མོལ་འགའ་དང་འགའ་ཡང་མཛད། ། ༈ ན་མོ་གུ་རུ་མཉྫའི་ཡེ། ཁྱབ་བདག་རྡོ་རྗེ་འཆང་དང་དབྱེར་མེད་པའི། །དཔལ་ལྡན་
བླ་མ་དམ་པ་མཆོག་རྣམས་ཀྱི། །ཞབས་རྡུལ་སྤྱི་བོའི་རྒྱན་དུ་ལེགས་བཀོད་དེ། །གུས་པས་འདུད་དོ་བྱང་ཆུབ་བར་དུ་སྐྱོངས། །སྔ་སོར་བསམ་ན་རང་ཉིད་སྐལ་བ་དམན། །མི་ཚེ་སྟོངས་ཟད་སྙམ་དུ་འགྱོད་ཆེན་སྐྱེས།
ཡང་ཅིག་བསམ་ན་སྐལ་བ་མི་དམན་ཙམ། །ལ་ལར་ལྟོས་ན་སྐལ་བ་བཟང་སྙམ་ཤར། །ཞིབ་པར་མནོ་བསམ་བཏང་ན་ལོ་གྲངས་ནི། །བཅོ་ལྔ་སོན་པའི་བར་དུའང་རང་ག་ཙམ། །མ་ཡིན་སྐྱེས་མཆོག་དུ་མའི་ཞལ་
མཇལ་ཞིང་། །གསུང་གདམས་ཐོས་པས་སྐལ་བ་ལྡན་སྙམ་ཤར། །ངེས་པར་སྔོན་ལས་བཟང་པོའི་མཐུ་དཔལ་ལས། །མཐུན་པའི་རྐྱེན་ཚོགས་དུ་མས་འཚམས་སྦྱར་ནས། །མཁས་གྲུབ་དམ་པ་དུ་མའི་ཐུགས་བརྩེས་
8
རོལ་བའི་རྡོ་རྗེའི་གསུང་འབུམ།



ཀ་
༄༅། ། བཟུང་། །ཟབ་རྒྱའི་སྨིན་གྲོལ་གདམས་པའི་བོག་སྐལ་མཆོག །ལེགས་པར་ཐོབ་ཚུལ་དྲན་ན་དགའ་ཡལ་ལེ། །སྤྲོ་བ་སང་ངེ་བློ་སེམས་བདེ་འབོལ་ལེ། །མོས་གུས་དུངས་ངེ་བ་སྤུ་ཀུན་ཟིང་ངེ་། །ཅི་འདྲའི་སྐལ་
བ་བཟང་ངོ་སྙམ་པ་བྱུང་། །དེ་ཚུལ་ཡུལ་འདིར་མཁས་གྲུབ་དམ་པ་མཆོག །ས་སྣང་འཇོ་ཡི་བླ་མ་རྣམ་གསུམ་ལས། །ཚེ་དབང་ལ་སོགས་ཆོས་འབྲེལ་འགའ་ཙམ་ཐོབ། །དེ་ལ་བསམ་ན་སྐལ་བ་བཟང་སྙམ་ཤར། །དེ་
ནས་ཀཿཐོག་ཞིང་སྐྱོང་མགོན་པོ་ཡི། །རྣམ་སྤྲུལ་མཁས་གྲུབ་ངག་དབང་བཟང་པོ་ལས། །ཀུན་གཟིགས་ལྔ་བའི་གཟིགས་སྣང་ཉེར་ལྔ་སོགས། །སྨིན་དབང་མང་ཐོབ་སྐལ་བ་བཟང་སྙམ་ཤར། །རྣམ་འདྲེན་ཀུན་
གཟིགས་རྒྱལ་པོའི་རྣམ་པར་འཕྲུལ། །ཡབ་རྗེ་ཀུན་དགའ་བསྟན་པའི་རྒྱལ་མཚན་ལས། །ཚེ་དབང་མིང་བཀྲ་དར་བཅས་ལེགས་བསྩལ་ཏེ། །རྟེན་འབྲེལ་བསྒྲིགས་པའི་སྐལ་བ་བཟང་སྙམ་ཤར། །ལོ་དགུ་སོན་འཕྲལ་
སྐྱབས་མགོན་དེ་ཉིད་ལས། །གསུང་ངག་ལམ་འབྲས་སློབ་བཤད་སྨིན་གྲོལ་སོགས། །ཐོག་མཐའ་བར་བཅས་ཆ་ལག་དང་བཅས་ཐོབ། །དེ་ཚུལ་ལེགས་བསམ་སྐལ་བ་བཟང་སྙམ་ཤར། །རྒྱབ་བརྟེན་ལུང་སྐོར་པོད་
xཆེན་བཅུ་བདུན་གྱི། །ཀླག་ལུང་ཚང་བ་ཁྲི་ཆེན་རྣམ་གསུམ་ལས། །གསལ་དག་སྙན་པོའི་དགྱེས་བཞིན་ལེགས་པར་བསྩལ། །དེ་སོགས་བསམ་ན་སྐལ་བ་མི་དམན་སྙམ། །ཡབ་རྗེ་ཀུན་དགའ་བསྟན་པའི་རྒྱལ་མཚན་
ལྔ་
བ



རོལ་བའི་རྡོ་རྗེའི་གསུང་འབུམ།
ལས། །ས་སྐྱའི་ཡབ་ཆོས་ཕུར་དབང་སྟ་དངོས་བཅས། ། སྨད་ལས་བསྒྲལ་དབང་དང་བཅས་ཡོངས་རྫོགས་ཐོབ། །དེ་ལ་བསམ་ན་སྐལ་བ་བཟང་ངོ་སྙམ། །ལྕགས་མོ་གཏེར་ཆེན་རོལ་བའི་རྡོ་རྗེ་ཡི། །གཏེར་བྱོན་རྟན་
ནག་ལྕགས་རལ་ཅན་གྱི་དབང་། །རྒྱབ་རྟེན་ལུང་བཅས་ཆོས་བདག་རྗེ་ཉིད་ལས། །ལེགས་པར་བསྩལ་ཐོབ་སྐལ་བ་བཟང་སྙམ་ཤར། །ལོ་བཅུར་ལོན་འཕྲལ་ཆོ་འཕྲུལ་ཡར་ཚེས་ལ། །མཁན་སློབ་བསྒྲིགས་ཏེ་བློ་བཟང་
རྒྱ་མཚོས་མཛད། །བླ་མ་ངག་དབང་ཆོས་འཛིན་ལ་སོགས་པ། །ལས་གྲལ་ཚང་བའི་དྲུང་ནས་དགེ་ཚུལ་ཞུས། །དེ་ལྟར་བཤེས་གཉེན་རྣམས་ཀྱི་སྐུ་དྲིན་ལས། །སོར་བྱང་སྔགས་ཀྱི་སྡོམ་པ་གསུམ་ལྡན་ཀྱིས། །རྒྱལ་
བསྟན་རིན་པོ་ཆེ་ཡི་སྒོ་རུ་ཚུད། །དེ་ཚུལ་བསམ་ན་སྐལ་བ་བཟང་སྙམ་ཤར། ། ༈ ན་མོ་གུ་རུ་མཉྫ་ཤྲཱི་ཡེ། རྒྱལ་བའི་དགོངས་དོན་ཚུལ་བཞིན་ལེགས་རྟོགས་པའི། །རྒྱལ་སྲས་དཔའ་བོ་ངུར་སྨྲིག་ཟོལ་འཛིན་ཞིང་། །
རྒྱལ་གསུང་མདོ་སྔགས་ཆོས་ཆར་འབེབས་མཁས་པ། །རྒྱལ་བ་ཀུན་དངོས་བཤེས་གཉེན་རྣམས་ལ་འདུད། །ང་ལ་རྣམ་ཐར་དགོས་སོ་ཟེར་མཁན་མང་། །ང་ཅག་མཉམ་པོར་འགྲོགས་ན་འདི་ཉིད་ནི། །ང་ཡི་རྣམ་ཐར་
འོས་སོ་སྙམ་པ་ཞིག །ང་ཚོས་མཐོང་བའི་ཆོས་ལ་མེད་དོ་ལོ། །ཀཱ་ལ་ཙ་ཏུར་བཅར་རྒྱ་ལྟར་བྱས་ཀྱང་
། །ཁ་ཙམ་མ་གཏོགས་བློ་སེམས་གཏིང་ཉིད་ནས། །ག་བུར་ལྟར་དཀར་དྲི་མེད་ལྷ་ཆོས་ཞིག །ང་ཡི་འོང་བ་དཀའ་འོ་
10



དྲུག་
1 ༄༅། ། གྲོགས་པོ་ལོ། །ཅ་རིལ་ཇི་བཞིན་ཁ་གུམ་ལག་གུམ་གྱིས། །ཆ་ལུགས་ཆོས་པའི་གཟུགས་བརྙན་ཙམ་བཟུང་ཡང་། །ཇ་མར་ཤ་ཐུག་ཟས་ལ་རབ་གདུང་བཞིན། །ཉ་ལྟོག་ལྟ་བུར་ནང་ན་བསྡད་དོ་ལོ། །ཏ་སྟི་
དང་འདྲའི་བསམ་སྤྱོད་འཁྱོག་པོ་འདིས། །ཐ་མལ་ལས་ཀྱང་ཡང་ཐའི་གྲལ་ཟིན་ན། །ད་ལྟའི་ཤེས་རིག་གདོང་འདེད་མ་ནུས་ཚེ། །ན་འཆིའི་བཅོམ་ཉིན་ཅི་འདྲར་འགྱུར་རོ་ལོ། །པ་ར་མི་ཏ་ལས་མྱུར་གསང་ཆེན་ཆོས། །
ཕ་རྒོད་བླ་མའི་ཞལ་ལུང་ཆེས་མང་ཡང་། །བ་ལས་བོང་བུའི་རྣམ་ཐར་ལ་གནས་པས། །མ་རྒན་འགྲོ་དོན་འོང་བ་དཀའ་འོ་ལོ། །ཙ་མུན་ཏྲ་སོགས་དུས་ཀྱི་ཕོ་ཉ་ཡིས། །ཚ་གྲང་མཚོན་ཆར་དྲག་པོའི་རྨ་དབབ་ཚེ།
ལང་ཇེ་འཕེལ་སྡུག་བསྔལ་ཉེར་ལེན་ལས། །ཝ་ལེར་དབྱིངས་སུ་གྲོལ་བ་དཀའ་འོ་ལོ། །ཞྭ་ལྷམ་ངུར་སྨྲིག་གོས་བཟང་མཛེས་མོད་ཀྱང་
། །ཟ་མ་དུག་ཆུ་ལྟ་བུའི་དཀོར་ནག་ལ། །འ་འུར་ངང་དུ་བག་མེད་སྤྱོད་པ་ལས།
ཡ་རབ་དམ་པའི་རྗེས་ཟིན་དཀའ་འོ་ལོ། །ར་ལྟར་གྱོང་བའི་སེམས་རྒྱུད་མ་རུང་པ། ། ལ་འུར་ཐིམ་པའི་ཟབ་ཆོས་མང་མེད་ཀྱང་། །ཤུ་རུས་གཏིང་ན་སེམས་མེད་བེམ་པོ་འདྲ། །སུ་བསྟན་མཇལ་ལ་དོན་སྒོ་ཆུང་ངོ་ལོ།
ཧུ་ལའི་དུག་གི་སྦག་འདྲའི་སེམས་འཆང་ནས། །ཧ་ཧའི་ངང་དུ་མི་ཚེ་ཟད་ནས་ཐལ། །ཨོཾ་དོན་སྐྱེ་མེད་དགོངས་པ་མ་རྟོགས་བར། །ཨ་ལིའི་རྩེ་འདྲའི་ཆོས་པའི་ཅི་བྱེད་ལོ། །དམ་པའི་རྣམ་ཐར་བདག་ལ་འོས་མ་མཆིས། །
11



རོལ་བའི་རྡོ་རྗེའི་གསུང་འབུམ།
བླུན་པོའི་ལོ་རྒྱུས་ཞིབ་མོའང་བདག་ལ་དཀོན། །དེའི་ཕྱིར་བདག་གི་སྐབས་ཐོབ་གང་དྲན་ཙམ། །བྲིས་ལ་དེང་སང་མགུ་བྱེད་དཀོན་ནོ་ལོ། །གཡུ་དང་རྒན་མོ་ཆུ་ཞེས་སྤེལ་འཕྲེང་བཞིན། །སྐྱོན་ཡོན་འདྲེས་མར་བྲིས་ན་
སློབ་ཚོགས་ལས། །བླ་མའི་རྣམ་ཐར་ཡིན་སྙམ་ཡིད་ཆེས་པའི། །དག་སྣང་ཅན་དེ་ཤིན་ཏུ་དཀོན་ནོ་ལོ། །བྱང་སེམས་འཕར་སྤྱང་ཚུལ་བཟུང་དག་ལ་ནི། །འཕར་སྤྱང་བྱ་བ་ལས་གཞན་མཛད་སྲོལ་མེད། །ཐ་མལ་བཤེས་
མཛད་པའང་དེ་འདྲ་ལས། །རྒྱལ་བའི་མཛད་པ་སྟོན་ཡུལ་མེད་དོ་ལོ། །དེང་སང་བྲིས་ན་ཟོལ་བསྟོད་བྱས་སྙམ་ཁྲེལ། །ངན་ངན་བརྗོད་ན་ཐེ་ཚོམ་སྒྲོག་གིས་འཚོང་། །མང་མང་མོས་བློ་སྣ་ཚོགས་ཚིམ་བྱེད་ཞིག །ཡང་
ཡང་བྲི་ལ་སུག་པ་ནའོ་ལོ། །འདི་སྨྲས་དགེ་དེས་མཁའ་མཉམ་ཡིད་ཅན་ཀུན། །མཚན་ལྡན་བཤེས་གཉེན་དམ་པས་དགྱེས་བཞིན་དུ། །རྗེས་བཟུང་ས་ལམ་ཡོན་ཏན་སྐད་ཅིག་ལ། ། བསྒྲོད་དེ་རྣམ་མཁྱེན་ས་ལ་
དབུགས་དབྱུང་ཤོག ། ༧ ཅེས་པའི་རྣམ་ཐར་ཙབ་ཙུབ་འདི་ནི་ཁྱོད་རང་གི་རྣམ་ཐར་བྲི་དགོས་ཞེས་བསྐུལ་མཁན་མང་བས། དེ་འདྲས་ཀྱང་རེ་འགའ་ཙམ་རེའི་ཞལ་ངོ་མ་ལྡོག་ཙམ་རེ་འོང་སྙམ་པ་དང་དེ་བྲིས་ཤིང་བསྒུལ་བའི་གཏམ་ལ་གཏམ་ལན་ཀྱང་མ་
བྱུང་སྙམ་ནས་ཐུགས་ཁྲོ་མི་མཛད་པའི་ཐབས་དང་། ལན་མི་སྟེར་ན་ལྷུག་པ་དང་འདྲའོ་སྙམ་ནས་ལྷུག་གྲལ་དུ་མི་འཇོག་ཕྱིར། རོལ་མིང་བ་རང་གི་བྲིས་པའོ། །
12



སྒོ་
བདུན་
༄༅། ། ན་མོ་གུ་རུ་མཉྫ་གྷོ་ཥ་ཡ། རྣམ་འདྲེན་རྒྱལ་ཀུན་མཁྱེན་བརྩེའི་རང་གཟུགས་མཆོག །རྣམ་དག་བྱང་ཆུབ་ལམ་སྟོན་དགེ་བའི་བཤེས། །རྣམ་མང་འགྲོ་འདྲེན་དེད་དཔོན་མཆོག་རྣམས་ལ། །རྣམ་ཀུན་སྒོ་
གསུམ་དད་པས་ཕྱག་བགྱིའོ། །འདི་ན་ཁྱོད་ཀྱི་རྣམ་ཐར་དགོས་ཞེས་བསྐུལ། །འདི་ནི་རྣམ་ཐར་འོས་སྙམ་བདག་ལ་མེད། །འདི་རུ་བླ་མ་མཁའ་འགྲོའི་བཀའ་ལུང་ལྟར། །འདི་དག་བྲི་ཡི་མགུ་བྱེད་ཆེས་ཆེར་དཀོན།
ཡང་ཡང་བསྐུལ་ན་རྣ་བའི་ཚེར་མར་གྱུར། །ཡང་དག་རྣམ་ཐར་ཆ་ཙམ་མ་མཆིས་ནི། །ཡང་དགོས་གསང་རྣམ་ཁྱད་འཕགས་ག་ལ་བདོག །ཡང་ཅིག་མི་བྲི་ཐབས་མེད་འཁེང་ར་མང་། །ཀ་མ་ལ་ལྟར་དག་པའི་སེམས་
འཆང་ནས། །ཁ་དོག་ངུར་སྨྲིག་གོས་བཟང་ལེགས་བགོས་ཤིང་། །ག་ཞིག་བསྟོད་བསྔགས་བྱ་བའི་ཡུལ་ཡིན་ཚེ། །ང་ལ་ཕ་རྒོད་བླ་མའི་བཀའ་གནང་དང་། །ཅུ་རེ་ཙམ་མིན་བདག་ཆེན་རིན་པོ་ཆེའི། །ཆ་ལུགས་དཀར་
ཆས་ལྕང་ལོ་ཁ་ཊཾ་བརྟེན། །ཇ་ཆང་ཚོང་རྫས་དུང་ཕོར་སྣོད་དུ་རོལ། །ཉ་མོ་འཁྱུག་བཞིན་ངེས་མེད་གནས་བསྒྲོད་གསུང་། །ཏ་ཐཱ་ག་ཏའི་བསྟན་པའི་ཟབ་མྱུར་བཅུད། །ཐ་མལཤེས་པ་མ་བཅོས་ལྷུག་པའི་ངང་། །ད་
x ནས་འཆིང་སྒྲོག་ངོ་སྲུང་མཛེས་ཆོས་དོར། །ན་གཞོན་དུས་ནས་སྤྱོད་པ་སྐྱོངས་ཞེས་གསུང་། །པ་ར་མི་ཏ་གསང་ཆེན་ཟུང་འབྲེལ་ལམ། །ཕ་མཆོག་བླ་མ་མཁའ་འགྲོའི་བཀའ་ལུང་བཞིན། །བ་ཐག་འཛིངས་འདྲའི་རྟོག་
13



རོལ་བའི་རྡོ་རྗེའི་གསུང་འབུམ།
ཚོགས་གཅོད་པའི་ཕྱིར། །མ་ཅིག་དམ་པའི་ཞི་གཅོད་སྒྲུབ་ཤིག་གསུངས། །ཙ་རུ་ཏྲ་འདྲའི་བརྟུལ་ཞུགས་སྤྱོད་པའི་གནས། །ཚ་གྲང་གདུང་སྐྱོབས་ཙམ་མིན་བྱ་སྐྱིབས་ཕུག །ཛ་ལང་འདོད་ཡོན་བྱང་ཆུབ་འགྲུབ་པའི་
གྲོགས། །ཝ་ལེར་བདེ་ཆེན་དགའ་བ་རྒྱས་མཛོད་གསུངས། །ཞྭ་ལྟར་བླ་མ་མཆོག་གསུམ་གཙུག་ཏུ་བཀུར། །ཟ་བཏུང་གྲོགས་ཆས་རྣལ་འབྱོར་དགའ་སྟོན་རོལ། །འ་འུར་བདེ་སྟོང་ཏིང་འཛིན་རོའི་མྱོས་ཏེ། །ཡ་མཐའི་
ས་ལ་ཚེ་འདིར་སོན་མཛོད་གསུང་། །ར་ལོ་པ་དང་ནཱ་རོའི་སྤྱོད་པ་བཞིན། །ལ་ལི་ཏ་དང་ཀུ་ཀུ་རི་བ་སོགས། །ཤ་བ་རི་དང་ཉ་ལྟོའི་བརྟུལ་ཞུགས་ལྟར། །ས་ར་ཧ་སོགས་གྲུབ་བརྒྱའི་རྗེས་སློབ་གསུངས། །ར་རི་མ་ཡིན་
སྔོན་སྦྱང་ལས་སྐལ་ལྡན། །ལ་ལུང་ཁྱི་བཞིན་ཉུལ་ལ་བྱང་ཆུབ་སྒྲུབས། །ཤ་རུས་གདོས ས་བཅས་བེམ་རིག་འབྲལ་བའི་ཚེ། ། ས་གསུམ་རྙེད་དཀའི་རྟེན་ཐོབ་དོན་ཡོད་གསུངས། །ཧ་ལའི་དུག་ལ་འཛེམས་འདྲའི་ངོ་ཚ་
དོར། །ཧ་རྒྱགས་གནམ་ལ་གཏུགས་ཀྱང་ཅི་ལ་འཇིགས། །ཧཱ་ཅེང་བཀའ་ལུང་ནན་བསྐུལ་ཚུལ་འདི་རྣམས། །ཧ་ས་བཛྲ་ཁྱོད་ཀྱིས་སོམས་ཤིག་གསུངས། །ཨ་ལགས་བླ་མའི་བཀའ་དང་མཁའ་འགྲོའི་ལུང་། །ཨ་
མཚར་ཀུ་རེ་མ་ཡིན་ལན་མང་གསུངས། །ཨ་རོགས་ལ་ལའི་ཁྲེལ་དགོད་ཤོར་ན་ཡང་། །ཨི་ཁུ་རྣམས་ལ་བདེན་ཚིག་དྲང་གཏམ་ལགས། །འདི་འདྲ་བྲིས་ལ་སེར་སྐྱ་ཐམས་ཅད་ཀྱིས། །བླ་མའི་རྣམ་ཐར་ཡིན་སྙམ་ཡིད་
14



༄༅། །ཆེས་མཁན། །སྲིད་མཐའ་ཙམ་ལས་དད་གུས་འཕེལ་བ་ལྟ། །ལོག་ལྟའི་སྒོ་འཕར་ཕྱེ་ལས་འོས་མ་མཆིས། །འོན་ཀྱང་དད་ལྡན་སློབ་མའི་ནན་བསྐུལ་ཚེ། །བཀའ་གསུང་བཅག་ན་ཉེས་ཚབས་ཆེར་དོགས་ནས།
བྲིས་འདིར་ནོངས་གང་བླ་མ་ལྷ་ལ་བཤགས། །ལེགས་ཆ་ཕྲ་མོས་བསྐུལ་པོ་མཉེས་བྱེད་ཤོག །འདི་སྨྲས་དགེ་བས་མཁའ་མཉམ་ཡིད་ཅན་འགྲོ། །མ་ལུས་མཚན་ལྡན་དམ་པས་དགྱེས་བཞིན་དུ། །རྗེས་བཟུང་ཐོས་
བསམ་སྒོམ་པས་ས་ལམ་རྫོགས། །རང་གཞན་དོན་གཉིས་ལྷུན་གྱིས་འགྲུབ་པར་ཤོག ། ༧ ཅེས་པའང་བསྟན་འཛིན་རྒྱ་མཚོས་བཞེད་སྐོངས་སུ། ༧ ཐ་ཤལ་བ་རིག་འཛིན་རྡོ་རྗེ་རང་གིས་གང་ཤར་ཐར་ཐོར་བྲིས་པའོ། །
བརྒྱད་བྱོན།
15
པོད།།



9I
རོལ་བའི་རྡོ་རྗེའི་གསུང་འབུམ།



༄༅། །དགེ་བའི་བཤེས་གཉེན་བསྟེན་ཚུལ་གྱི་བསླབ་བྱ་པད་དཀར་གསར་བའི་ཆུན་པོ་ཞེས་བྱ་བ་བཞུགས་སོ། །
17



གཅིག་
རོལ་བའི་རྡོ་རྗེའི་གསུང་འབུམ།
༄༅། །ན་མོ་གུ་རུ་མཉྫ་ཤྲཱི་ཡེ། ཐུགས་རྗེའི་ཐབས་ཚུལ་དུ་མ་ཡིས། །འགྲོ་ལ་རྟག་ཏུ་དགོངས་མཛད་པའི། །མཚན་ལྡན་དགེ་བའི་བཤེས་གཉེན་གྱི། །ཞབས་རྡུལ་སྤྱི་བོའི་རྒྱན་དུ་
བཀོད། །འདི་ན་བཤེས་གཉེན་བསྟེན་ཚུལ་གྱིས། །བསླབ་བྱ་ངག་ནས་གང་ཐོན་རྣམས། །འབྲེལ་མེད་བབ་ཅོལ་ཐར་ཐོར་ཞིག །སྨྲ་ལ་དགའ་བའི་ཡིད་ཀྱིས་ཉོན། །གང་ཞིག་བསྟེན་
ན་ལེགས་ཚོགས་ཀྱི། །སྒོ་འཕར་བརྒྱ་ཕྲག་ཕྱེ་མཛད་ཅིང་། །ངན་སོང་འཁོར་བའི་རྗེས་བཅད་ནས། །བྱང་ཆུབ་མཆོག་གི་ས་ལ་རེག །བསྟེན་ཚུལ་ལེགས་ཤིང་མ་འཆུགས་ནཱ། །ཚེ་
ལུས་མང་པོ་བརྒལ་མི་དགོས། །ལུས་རྟེན་འདི་ལ་སངས་རྒྱས་ས། །མི་རིང་ལག་སོར་རྩེ་རུ་འགུགས། །བཤེས་གཉེན་དམ་པ་བསྟེན་པའི་ཚུལ། །ལེགས་དང་མི་ལེགས་འདི་དག་
18



༣
གཉིས་
༄༅། །ཀུན། །དད་གུས་དག་སྣང་ཡོད་མེད་ཀྱི། །ཁྱད་པར་ལས་ནི་འབྱུང་བས་ན། །དེ་དོན་རང་གི་དབྱེ་བསལ་བྱ། །གཞན་གྱི་བྱ་བའི་ཡུལ་མིན་ལ། །རང་གི་རང་སེམས་འཆོས་
པའི་ཐབས། །འདི་ལ་ནན་ཆེར་བྱ་བར་རིགས། །རང་སེམས་ཧྲག་པོ་འདི་ཉིད་ནི། །རང་གར་ཁ་བཏང་ལག་བཏང་བྱས། །ཉོན་མོངས་དྲག་པོས་གཞན་དབང་དུ། །གྱུར་ནས་བསྟེན་
ཚུལ་ལེགས་འོང་དཀོན། །ཆེར་སྙིགས་ལྔ་བདོ་དེང་གི་དུས། །བཤེས་གཉེན་བསྟེན་མཁན་མང་མོད་ཀྱང་། །བཀའ་བཞིན་བསྒྲུབ་པ་ཉིན་སྐར་ཙམ། །རང་འདོད་ཁོ་ནའི་དབང་ཡོད་
བྱེད། །དེ་འདྲའི་ཚུལ་ལུགས་བྱེད་རྣམས་ཀྱི། །རྒྱུད་ལ་ཕན་པ་ལྟ་ཅི་སྨོས། །ངན་སོང་འཁོར་བའི་གཏིང་རྡོ་ལས། །བདེ་འགྲོ་ཙམ་ཡང་ཐོབ་པར་དཀའ། །ཐོག་མར་བཤེས་གཉེན་
19
པོད།



རོལ་བའི་རྡོ་རྗེའི་གསུང་འབུམ།
བསྟེན་པ་ལ། །མཚན་ཉིད་ལྡན་པའི་བཤེས་གཉེན་ཉིད། །སློབ་མ་མཚན་ཉིད་ལྡན་པ་ཡི། །ཇི་ལྟར་བསྟེན་པའི་ཚུལ་ལ་ནི། །དང་པོ་མ་བསྟེན་པ་ཡི་གོང་། །དམ་པའི་རྣམ་ཐར་མཛད་པ་ལ། །ཡང་དང་ཡང་དུ་བརྟག་ཅིང་
དཔྱད། །བསྟེན་ནས་བརྟག་པར་བྱ་མི་རིགས། །མ་བརྟག་ཁྱི་དང་གློ་བ་བཞིན། །འཕྲད་མ་ཐག་ཏུ་བསྟེན་ཙ་ན། །མ་དད་ལོག་ལྟ་སྐྱེས་པའི་ཚེ། །ཉེས་ཚབས་ཆེན་པོ་འབྱུང་ཉེན་ཡོད། །བརྟག་ཅིང་དཔྱད་ནས་བསྟེན་ཟིན་
ཚེ༑ ༑དེ་ནས་ནམ་ཡང་བཏང་མི་བྱ། །སྲོག་དང་བརྡོས་ཏེ་སྐད་ཅིག་ལ། །མི་གཡེལ་མཉེས་པ་འབའ་ཞིག་འཚལ། །བཤེས་གཉེན་དམ་པའི་སློབ་མ་ལའང་། །བྱ་སྤྱོད་ཀུན་ལ་ཡང་ཡང་དུ། །སྔར་ལས་ཉིས་འགྱུར་ཆ་ཙམ་
དུ༑ ༑བརྟག་ཅིང་ལེགས་པར་དཔྱད་དགོས་ལ། །བསྟེན་བྱའི་དགེ་བའི་བཤེས་གཉེན་ཉིད། །བརྩེ་ལྡན་ཞི་དུལ་ངལ་བ་སྤངས། །མང་ཐོས་སྨྲ་མཁས་ལ་སོགས་པ། །ཡོན་ཏན་བཅུ་ཕྲག་ལྡན་པ་དགོས། །དེ་འདྲའི་ཡོན་
ཏན་ཀུན་ཚང་བ། །སྙིགས་མའི་དུས་འདིར་དཀོན་པས་ན། །ཡོན་ཏན་བཞི་ཆ་བརྒྱད་ཆ་འམ། །ཀུན་གྱི་དམ་པར་བཀུར་བ་ན། །གདུལ་བྱ་འདུལ་བའི་ཐབས་ལ་མཁས། །དད་ཅིང་བསྔགས་ཡུལ་ཐ་ན་ཡང་། །རང་ལས་
བློ་ཁ་མཐོ་བ་ཞིག །བསྟེན་པ་འདི་ནི་ངེས་པར་གཅེས། །ཁྱད་པར་རྡོ་རྗེ་སློབ་དཔོན་ཉིད། །སྔར་སྨོས་ཡོན་ཏན་དེ་ལྡན་སྟེང་། །དཀྱིལ་འཁོར་བྲི་སྒྲུབ་རྒྱུད་དོན་ལ། །མཁས་སོགས་ཡོན་ཏན་བཅུ་ལྡན་དགོས། །ཡོན་ཏན་
20



གསུམ་
༄༅། །བཅུ་ཟུང་ལྡན་པ་འམ། །བརྒྱུད་ལྡན་དམ་པས་ལེགས་ཟིན་པའི། །དཔལ་ལྡན་རྡོ་རྗེ་སློབ་དཔོན་མཆོག །གདན་གསུམ་ཚང་བའི་དཀྱིལ་འཁོར་སྟེ། །སྲས་བཅས་རྒྱལ་བས་བསྔགས་པའི་ཡུལ། །སྐྱབས་གནས་
མཆོག་གྱུར་མ་ལུས་པ། །ཀུན་འདུས་རིན་ཆེན་ཟ་མ་ཏོག །བྱང་ཆུབ་མཆོག་གི་ས་མཁན་ཆེ། །འདྲེན་པ་མཚུངས་མེད་དྲིན་ཆེན་རྗེ། །འཇིག་རྟེན་ཀུན་གྱི་སྒྲོན་མེ་མཆོག །ཉམ་ཐག་འགྲོ་བ་ཡོངས་ཀྱི་མགོན། །དཀྱིལ་འཁོར་རྒྱ་
མཚོའི་སྤྲོ་བསྡུའི་བདག །སྔོན་དང་ད་ལྟ་མ་འོང་པའི། །རྒྱལ་བ་ཀུན་གྱིས་བསྟེན་བྱའི་མཆོག །སྲིད་ཞིའི་བླ་ན་མཐོ་བའི་དཔལ། །ཤེས་པར་གྱིས་ལ་བསྟེན་པར་བྱོས། །བསྟེན་ཚེ་ཅི་ལྟར་བྱ་བའི་ཚུལ། །བསམ་དང་སྦྱོར་
བས་བསྟེན་པ་སྟེ། །དད་གུས་དག་སྣང་ཕྱོགས་མེད་སྦྱོང་། །མོས་འདུན་འགྱུར་བ་མེད་པར་བྱ། །སྒོ་གསུམ་གུས་འདུད་དང་བཅས་ཏེ། །སྔོན་ལ་ཞུ་གསོལ་ལན་མང་བྱ། །ཐུན་མོང་ཕྱི་ཡི་རིག་གནས་དང་། །ཐུན་
མིན་ནང་རིག་སྡེ་སྣོད་ལ། །འབད་རྩོལ་དྲག་པོས་ལྷུར་བླངས་ནས། །སྦྱང་བ་མི་དམན་དོགས་སེལ་དང་། །ཐེ་ཚོམ་སྒྲོ་འདོགས་ཆོད་ངེས་ཀྱིས། །གང་ལའང་ནང་བྱན་ཆུད་པར་མཛོད། །ཁྱད་པར་རྡོ་རྗེ་སློབ་དཔོན་ལ། །
#་ ཚེ་གཅིག་སངས་རྒྱས་སྟེར་བའི་ལམ། །སྨིན་གྲོལ་གདམས་པའི་བདུད་རྩི་མཆོག །ཞུ་ཚེ་ཅི་ལྟར་བྱ་བའི་ཚུལ། །གནས་ཁང་བྱི་དོར་ལེགས་པར་བྱ། །དྲི་ཞིམ་སྤོས་ཀྱི་ཆག་ཆག་གདབ། །མེ་ཏོག་བསིལ་མ་གཅལ་དུ་
21



རོལ་བའི་རྡོ་རྗེའི་གསུང་འབུམ།
བཀྲམ། །སྐུ་གསུང་ཐུགས་ཀྱི་རྟེན་རྣམས་བཀོད། །ཕུན་ཚོགས་མཆོད་པའི་རྫས་སྣ་ཚོགས། །ཡིད་དུ་འོང་བའི་རབ་ཏུ་བརྒྱན། །བཀོད་ལེགས་གདན་ཁྲི་མཐོ་ལ་ཡངས། །རྒྱུན་ལྡན་ལེགས་མཛེས་སྔོན་ལ་བཤམས། །བླ་
མ་གདན་ལ་སྤྱན་འདྲེན་ཚེ། །ཀུན་ཁྱབ་རང་བུས་སྣ་དྲངས་ནས། །གདུགས་དང་བ་དན་རྒྱལ་མཚན་དང་། །ལྡ་ལྡི་མཆོད་རྫས་སྣ་ཚོགས་ཐོགས། །དུང་དང་གླིང་བུ་རོལ་མོའི་ཚོགས། །གདངས་སྙན་དུ་མས་འབུད་དཀྲོལ་
བཅས། །མཛེས་བརྗིད་ཁྲི་དཔངས་མཐོ་བ་ལ། །གུས་དང་བཅས་ཏེ་བཞུགས་སུ་གསོལ། །བླ་མར་གདན་ཁྲི་བཤམ་པ་ལ། །མ་བཞུགས་གོང་དུ་སློབ་མ་དེས། །མ་བརྟག་བག་མེད་བྱ་བ་ཡིས། །གདན་ལ་རྐང་བ་འཇོག་མི་
རུང་། །བླ་མ་གདན་ལས་བཞེངས་བའི་དུས། །རང་ཉིད་སྔོན་ལ་ལྡང་བར་བྱ། །བླ་མ་ལམ་ལ་འབྱོན་པའི་ཚེ། །དགོས་མེད་སྔོན་ལ་འགྲོ་མི་རིགས། །ལམ་གྱི་ཟུར་དུ་འབྱོན་པ་ན། །རང་ཉིད་ལམ་དབུས་འགྲོ་བ་མིན། །
བླ་མའི་གདན་ཁྲི་བཞོན་པ་སོགས། །ཅི་ལ་བབས་ཀྱང་འགོམ་མི་བྱ། །གང་གི་དྲུང་དུ་འགྲོ་བའི་ཚེ། །དུས་ཀྱི་ཁྱད་པར་ཤེས་པར་བྱ། །དུས་མ་ཡིན་པ་འགྲོ་བ་ན། །ཐུགས་འགལ་ཉེས་ཆེན་འབྱུང་བར་འགྱུར། །མདུན་དུ་
གནས་ཚེ་ཐོར་ཚུགས་དང་། །ཞྭ་ལྷམ་གྱོན་དང་གདུགས་འཁར་ཐོགས། །གློ་ཕབ་འགྲམ་པ་བརྟེན་པ་སོགས། །མ་གུས་པ་ཡི་རྣམ་པ་དང་། །མི་ན་བཞིན་དུ་རྐང་བ་བརྐྱང་། །ལག་པ་མཉེ་ཞིང་མགོ་བོ་དཀྲིས། །སྤྱོད་ལམ་
22



دف
༄༅། ། མི་མཛེས་པ་ཡི་རིགས། །ཚུལ་མིན་ཐམས་ཅད་སྤངས་བར་བྱ། །ཐུགས་རྗེའི་བདག་ཉིད་ཅན་དེའི་དྲུང་། །ཞིང་རྡུལ་མཉམ་པའི་ལུས་སྤྲུལ་ཏེ། །ཕྱག་དང་གུས་པའི་ཞེ་ས་བཅས། །རབ་ཏུ་དམའ་བའི་གདན་ལ་འཁོད། །
བདག་གཞན་འགྲོ་ཁམས་རྒྱ་མཚོ་ཡི། །ལུས་དང་ལོངས་སྤྱོད་དུས་གསུམ་གྱི། །དགེ་ཚོགས་རྒྱ་མཚོའི་རྒྱུར་བྱས་པའི། །ཕུན་ཚོགས་སྟོང་གསུམ་བཀོད་པ་ཡི། །རིན་ཆེན་མཎྜལ་གྲངས་མེད་པ། །བློ་ཡི་ལེགས་པར་རབ་
སྤྲུལ་ཏེ། །གུས་པ་ཆེན་པོས་རབ་ཕུལ་ནས། །ཐལ་སྦྱར་གསོལ་བ་ལན་གསུམ་གདབ། །གང་གི་ཐུགས་བརྩེའི་ཉེར་དགོངས་ཏེ། །དགྱེས་བཞིན་སྨིན་ཅིང་གྲོལ་བ་ཡི། །གདམས་པ་རྒྱ་མཚོའི་བདུད་རྩིའི་བཅུད། །ཅི་
འདོད་ལེགས་པར་བསྩལ་བ་ནི། །སྔོན་ཚེ་དག་པའི་འཁོར་རྣམས་ལ། །རྡོ་རྗེ་འཆང་གི་ཇི་ལྟར་སྩལ། །དེ་བཞིན་བདག་ཅག་རྣམས་ལ་ནི། །རྡོ་རྗེ་སློབ་དཔོན་ཉིད་ཀྱིས་བསྩལ། །དེ་བས་དཔལ་ལྡན་བླ་མ་དང་། །རྡོ་རྗེ་
འཆང་ཆེན་དབྱེར་མི་བྱ། །དེ་ཟུང་ཐ་མི་དད་པའི་ཚུལ། །ཡིན་པར་གོ་ཡེ་ཤེས་ལྡན་རྣམས། །ཐུབ་དབང་རྡོ་རྗེ་འཆང་ཉིད་ནི། །ཐུགས་རྗེ་ཐབས་ལ་རབ་མཁས་པས། །དུས་ནི་ཕྱི་མའི་ཡང་མཐའ་ལ། །གང་འདུལ་སྤྲུལ་བ་
# སྣ་ཚོགས་སྟོན། །དགེ་བའི་བཤེས་གཉེན་ཉིད་དུ་སྤྲུལ། །གདུལ་བྱ་རྗེས་སུ་འཛིན་པར་མཛད། །གསུང་རབ་གླེག་བམ་རྣམ་པར་སྤྲུལ། །བླང་དོར་ཅི་བཞིན་གསལ་བར་སྟོན། །རྡོ་རྗེ་སློབ་དཔོན་གཟུགས་སུ་སྤྲུལ། །
23



7.
རོལ་བའི་རྡོ་རྗེའི་གསུང་འབུམ།
དཀྱིལ་འཁོར་རྒྱ་མཚོའི་ཞལ་ཕྱེ་ནས། །གང་ལ་གང་འཚམ་ཐབས་ཚུལ་གྱིས། །སྨིན་གྲོལ་རྒྱ་མཚོའི་བཅུད་ཕུལ་མཆོག །གང་གིས་གང་ཞིག་འདོད་པ་འམ། །ཅི་དང་ཅི་འདོད་ཐམས་ཅད་ཀུན། །ལེགས་པར་བསྩལ་བས་གདུལ་
བྱ་རྣམས། །ཐེག་པ་མཆོག་གི་ས་ལ་དྲངས། །དེ་ལྟར་དེ་བཞིན་གཤེགས་ཉིད་ཀྱིས། །གདུལ་བྱ་རང་རང་དངོས་སྐལ་བཞིན། །དེ་སྙེད་སྤྲུལ་བའི་བཀོད་པ་ནི། །འདབ་ཆགས་རི་དྭགས་བུང་བའི་གཟུགས། །རི་གླིང་ལྗོན་
ཤིང་གྲུ་ཟམ་དང་། །སྣོད་བཅུད་འབྱོར་བའི་རྣམ་པ་སོགས། །ཐ་ན་བདུད་དང་སྲིན་པོར་དང་། །སྤྲུལ་ནས་གདུལ་བྱ་རྗེས་འཛིན་ན། །དགེ་བའི་བཤེས་དང་སློབ་དཔོན་གྱི། །སྤྲུལ་བ་སྟོན་པ་སྨོས་ཅི་འཚལ། །དེ་ཕྱིར་རྒྱལ་
བའི་སྤྲུལ་བ་ནི། །མིན་ཞེས་སུ་ཞིག་ཁ་ཚོན་ཆོད། །དེ་ལྟར་དག་པའི་སྣང་བ་ལ། །ཡང་དང་ཡང་དུ་བློ་རྩལ་སྦྱང་། །ཡང་ཡང་གོམས་འདྲེས་ཆེར་བསྐྱེད་ན། །རིམ་གྱིས་དད་གུས་འཕེལ་བར་འགྱུར། །དེ་བས་ཧེ་རུ་ཀ་
དཔལ་མཆོག །གསང་ཆེན་རྒྱལ་བའི་བཀའ་ཅི་བཞིན། །བསྩལ་ཕྱིར་བདག་གི་རྡོ་རྗེ་འཆང་། །ངེས་པར་ཡིན་པར་གོར་མ་ཆག །སྨིན་བྱེད་དབང་བྱིན་རྗེས་སུ་གནང་། །གྲོལ་བྱེད་རིམ་གཉིས་ལ་སོགས་པ། །ཅི་འདོད་
བསྩལ་བའི་བཀའ་དྲིན་རྣམས། །ཡང་ཡང་རྗེས་སུ་དྲན་པར་བྱ། །དུས་གསུམ་དངོས་ཀུན་ཅིག་ཅར་དུ། །ཆགས་ཐོགས་མི་མངའ་མཁྱེན་གཟིགས་པ། །རྒྱལ་བ་བདེན་པ་སྨྲ་བ་དེས། །ང་དང་ང་འདྲ་མ་གཏོགས་པ། །གང་
24



༄༅། ། ཟག་གིས་ནི་གང་ཟག་གི། །ཚོད་ནི་ཟིན་པ་མིན་གསུངས་ན། །རྣམ་པ་ཀུན་ཏུ་ཐམས་ཅད་ལ། །དག་སྣང་ཕྱོགས་མེད་སྦྱོང་འཚལ་ལོ། །རང་ཉིད་འདས་དང་ད་ལྟ་ཡི། །རྒྱལ་བ་རྣམས་ཀྱི་གདུལ་ཞིང་དུ། །མ་
གྱུར་བ་འདི་ཅི་ཡིས་ལན། །སྙམ་ན་རང་གི་སྒྲིབ་པས་ལན། །རྒྱལ་རྣམས་ཐུགས་རྗེ་ཆེ་ལྡན་ཡང་། །རང་ཉིད་ལྟ་ཕྱོགས་རབ་དམན་པས། །ཐུགས་རྗེ་འཇུག་པའི་ཡུལ་དང་བྲལ། །དེ་ཕྱིར་རང་གི་ཉེས་པར་ཟད། །རྒྱལ་
བའི་མ་ཐུབ་དམུ་རྒོད་རྣམས། །རང་རང་སྐལ་མཉམ་རྣམ་པ་ཡིས། །འདུལ་བ་དགོངས་ནས་རང་ཅག་ལ། །བཤེས་གཉེན་དམ་པའི་རྣམ་པ་བསྟན། །དེས་ན་རྒྱལ་ལ་ཅི་ལྟ་བ། །དེ་ལྟར་རྡོ་རྗེ་སློབ་དཔོན་ལ། །དད་ཅིང་
གུས་པ་རབ་བསྐྱེད་ན། །རྒྱལ་བའི་བྱིན་རླབས་འཇུག་པར་འགྱུར། །རང་གི་ཉམས་ལ་རབ་དཔག་ནས། །བདག་ཅི་འདྲ་བ་བཤེས་གཉེན་ཡང་། །དེ་འདྲ་ཁོ་ནར་སྙམ་ཙ་ན། །རང་གི་རང་ཉིད་ཕོངས་ལ་སྦྱོར། །ཉེས་
ཚབས་ཆེན་པོ་འབྱུང་བའི་སྒོ། །མི་ཤེས་མ་གུས་བག་མེད་གསུམ། །འདི་གསུམ་རྒྱུན་དུ་བསྟེན་ཙ་ན། །བྱིན་རླབས་འབྱུང་བའི་སྒོ་ཀུན་འགག །དད་གུས་དག་སྣང་ཆེར་ལྡན་ཞིང་། །ཁྱེད་ཤེས་ཁྱེད་མཁྱེན་སྙམ་པ་ཡི།
p འདུན་པ་རྩེ་གཅིག་གཏད་ནུས་ན། །བྱིན་རླབས་དངོས་གྲུབ་ཐམས་ཅད་འབྱུང༌། །ཅི་ཕྱིར་ཞེ་ན་དུས་གསུམ་གྱི། །རྒྱལ་རྣམས་མ་ལུས་ཐམས་ཅད་ཀུན། །བླ་མར་བསྟེན་ནས་སངས་རྒྱས་པ། །ཤ་སྟག་ཡིན་ཕྱིར་དེ་ལ་
25
ལྟ་



རོལ་བའི་རྡོ་རྗེའི་གསུང་འབུམ།
སོམས། །གང་དང་གང་ལ་བསམ་ན་ཡང་། །རྗེ་བཙུན་བླ་མ་དམ་པ་ལ། །མ་བསྟེན་པ་སྟེ་འཚང་རྒྱ་བ། །འགའ་ཡང་ཡོད་པ་མ་མཆིས་སོ། །ཡེ་ནས་དག་པའི་སྣང་བ་ལ། །གློ་བུར་མ་དག་འཁྲུལ་བའི་སྒྲིབ། །དེ་བས་གློ་
བུར་འཁྲུལ་སྣང་ཀུན། །སྦྱང་བར་བྱ་བ་ཁོ་ན་འོ། །རྒྱལ་ལ་དག་པའི་སྣང་བ་དང་། །སེམས་ཅན་ལ་ནི་མ་དག་པ། །འདི་གཉིས་འདོད་པས་རང་རང་སར། །ཚུགས་ཐུབ་གནས་པ་མ་ལགས་ཏེ། །སེམས་འདི་བསྒྱུར་ཅིང་
བཅོས་རུང་ལ། །ཐབས་ཚུལ་དུ་མའི་རབ་འབད་ན། །འཁྲུལ་རྟོག་སྣང་བ་འདི་ཀུན་ལ། །རང་ཚུགས་ཐུབ་པའི་དངོས་འགའ་མེད། །དེ་ཕྱིར་དག་པའི་སྣང་བ་ལ། །ལེགས་པར་རབ་ཏུ་གོམས་བྱས་ན། །མ་དག་སྣང་
བ་རང་སངས་ནས། །དག་པའི་སྣང་བ་འབའ་ཞིག་འབྱུང་། །དེ་དུས་ལོག་ལྟ་སྐྱེ་བའི་ཡུལ། །ཁམས་གསུམ་སྲིད་གསུམ་ཐམས་ཅད་ལ། །ཆེད་དུ་གཉེར་ནས་བཙལ་བྱས་ཀྱང་། །ཏིལ་ཙམ་རྙེད་པ་མ་ལགས་སོ། །རྟེན་
འབྲེལ་ཀུན་གྱི་ཐོག་མ་སྟེ། །བྱིན་རླབས་རྒྱ་མཚོའི་གཏེར་ཆེན་པོ། །དངོས་གྲུབ་ཀུན་གྱི་འབྱུང་གནས་དཔལ། །བཀའ་དྲིན་གསུམ་ལྡན་བླ་མ་ལས། །དམ་ཆོས་བདུད་རྩིའི་བགོས་སྐལ་མཆོག །དགྱེས་བཞིན་བསྩལ་བའི་
བཀའ་དྲིན་ནི། །སྟོང་གསུམ་རབ་འབྱམས་རྒྱ་མཚོའི་ཞིང་། །མཆོད་རྫས་བཟང་དགུ་སྣ་ཚོགས་དང་། །རིན་ཆེན་དབང་གི་རྒྱལ་བོ་ཡིས། །བྱུར་བུར་ལེགས་པར་གཏམས་བྱས་ཏེ། །གུས་དང་བཅས་ཏེ་ཕུལ་ན་ཡང་། །
26



3
དྲུག་
༄༅། ། གཞལ་བ་ནུས་པ་ག་ལ་སྲིད། །དེ་ཕྱིར་རང་ཅག་རྣམས་ལ་འདིར། །རབ་ཏུ་གཅེས་ཤིང་ཡང་བ་ཡི། །དངོས་པོའི་ཆ་རྐྱེན་རིན་ཐང་ཅན། །ལེགས་མཛེས་ཡིད་དུ་འོང་བ་རྣམས། །སེར་སྣ་དམ་པོས་མ་སྦག་པར། །
འཛིན་ཞེན་མེད་པར་དགའ་སྤྲོ་བཅས། །ཕང་མེད་ལྟོས་པ་མེད་པར་འབུལ། །ཡོད་བཞིན་ལོ་མའི་སེར་ས་དང་། །ཐུད་ཀྱི་སྔོ་ས་དངོས་རྫས་ལས། །གང་དམན་ཕུལ་ན་ཕན་ཡོན་ལྟ། །ཉེས་འགལ་ཆེན་པོ་འབྱུང་བར་
འགྱུར། །ངེས་པར་མེད་ཚེ་ཕྱིར་དོར་བའི། །ཕྱག་དར་ཁྲོད་ཀྱི་ལྷན་པོ་ཙམ། །ཕུལ་ཀྱང་ཕན་ཡོན་ཚད་མེད་ཚུལ། །མདོ་སྡེ་རྣམས་ལས་གསུངས་བས་སོ། །བུ་དང་བུ་མོ་ཆུང་མ་དང་། །བཟའ་བཏུང་རྟ་གླང་གོས་རྒྱན་
སོགས། །ཡོ་བྱད་ཕུན་སུམ་ཚོགས་པ་དང་། །མཛེས་པའི་ནོར་རྫས་སྣ་ཚོགས་འབུལ། །སྙིང་ཁུང་རུས་པའི་གཏིང་ཉིད་ནས། །རང་གི་ལུས་དང་སྲོག་ལ་སོགས། །མཉེས་ཕྱིར་ངེས་པར་འབུལ་བ་ནི། །སྔོན་བྱོན་དམ་པའི་
རྣམ་ཐར་ལགས། །དམ་པའི་སྐུ་ལ་ཁྲུས་གསོལ་ཞིང་། །སྣུམ་དང་འཇམ་མཉེན་གོས་བཟང་གིས། །ལེགས་པར་སྐུ་མཉེ་དྲིལ་བྱི་སོགས། །བསྙེན་བཀུར་ཆེན་པོས་མཉེས་པར་བྱ། །ཟས་ནོར་གོས་དང་ཡོ་བྱད་ལས།
* དམན་པའི་རིགས་ལ་ཐུགས་དགའ་ཞིང་། །དེ་ཡིས་དགྱེས་ཤིང་མཉེས་ན་ནི། །དམན་པ་ཕུལ་ཀྱང་ཉེས་པ་མེད། །གང་གིས་ཅི་ལྟར་བཀའ་བསྒོས་པ། །ཤིན་ཏུ་བྱ་དཀའི་རིགས་རྣམས་ཀྱང་། །འབད་རྩོལ་ཆེན་པོས་ལྷུར་
27



རོལ་བའི་རྡོ་རྗེའི་གསུང་འབུམ།
བླངས་ནས། །དགྱེས་པ་སྐྱེད་ཕྱིར་རབ་ཏུ་བསྒྲུབ། །གལ་ཏེ་མི་ནུས་པ་རྣམས་ལ། །ལེགས་པར་དཔྱད་དེ་ཤད་སྦྱང་བྱ། །ཐུགས་འགལ་མི་འབྱུང་བ་ཡི་ཐབས། །རབ་ཏུ་བསྒྲིམ་ལ་འབད་པར་བྱ། །སྔོན་བྱོན་མཁས་གྲུབ་
དམ་པ་རྣམས། །ལུས་དང་སྲོག་ལ་མི་ལྟ་བར། །དཀའ་བ་དུ་མ་ཁྱད་བསད་ནས། །བླ་མའི་བཀའ་བཞིན་སྒྲུབས་ལ་ལྟོས། །དེ་ལྟར་བྱས་ན་ཕན་ཡོན་ནི། །བསམ་གྱིས་མི་ཁྱབ་འབྱུང་བའི་ཚུལ། །རྒྱལ་བའི་མདོ་རྒྱུད་
མཁས་གྲུབ་ཀྱི། །བསྟན་བཅོས་ཚད་ཐུབ་རྣམས་ལས་གསུངས། །ཕྱོགས་བཅུའི་རྒྱལ་བ་ཐམས་ཅད་ལ། །མཆོད་རྫས་ཕུན་སུམ་ཚོགས་པ་ཡིས། །སྟོང་གསུམ་མ་ལུས་ཡོངས་བཀང་ནས། །མོས་གུས་དག་པས་ཕུལ་བ་
བས། །བླ་མའི་སྐུ་ཡི་དཀྱིལ་འཁོར་གྱི། །བ་སྤུའི་ཚོགས་ལས་ཉག་གཅིག་ལ༑ ༑སྣུམ་གྱིས་ལེགས་པར་བྱུག་པ་ཆེས། །ཁྱད་འཕགས་བསོད་ནམས་ཆེ་བར་གསུངས། །དེ་དང་དེ་ལ་བློས་དཔག་ནས། །རྒྱ་ཆེན་བསོད་
ནམས་བསགས་པའི་ཞིང་། །ངེས་པར་ཡིན་པ་ཤེས་ཀྱིས་ལ། །འབད་པ་དུ་མའི་ལྷུར་ལེན་མཛོད། །ཚིག་བཅད་གཅིག་ཙམ་ཉན་ཡུལ་ལའང་། །མ་གུས་བརྙས་སྨོད་བྱས་པ་ན། །ཁྱི་ཡི་སྐྱེ་བ་བརྒྱ་བླངས་ནས། །ཤན་པའི་
རིགས་སུ་སྐྱེས་ནས་མཐར། །དམྱལ་བ་རྣམས་སུ་རིམ་བཞིན་དུ། །ལྕགས་སྲེག་ཐང་ཆེན་མེ་དཔུང་ཀློང་། །བཙོ་བསྲེག་བཅད་གཏུབ་ལ་སོགས་པའི། །བཟོད་མེད་སྡུག་བསྔལ་མྱོང་བར་འགྱུར། །ཁྱད་པར་རྡོ་རྗེའི་སློབ་
28



བདུན་
༄༅། །དཔོན་ཆེ། །བཀའ་དྲིན་གསུམ་དང་ལྡན་པ་ལ། །སྨོད་ན་རྡོ་རྗེ་དམྱལ་བའི་རྒྱུ། །བསྐལ་མང་སྡུག་བསྔལ་དཔག་མེད་མྱོང་། །ཁྱབ་བདག་རྡོ་རྗེ་འཆང་ཆེན་ལ། །ལག་ན་རྡོ་རྗེས་ཞུས་པ་ལྟར། །རྡོ་རྗེའི་སློབ་
དཔོན་ཆེན་པོ་ལ། །སྨོད་ན་སྡུག་བསྔལ་ཅི་ཙམ་མྱོང་། །ཞུས་ལན་མ་སྨྲ་གསང་བདག་དབང་། །འཇིག་རྟེན་ཐམས་ཅད་སྐྲག་འགྱུར་གསུངས། །ཐོག་མ་མེད་ནས་ད་བར་དུ། །ཉིན་ཞག་གཅིག་གི་དབང་བྱས་ཏེ། །བསྐལ་
མང་བརྗོད་པར་དཀའ་བའི་བར། །ལྕགས་སྲེག་མེ་དང་དམྱལ་ལུས་ཟུང་། །དབྱེར་མེད་བཟོད་དཀའི་སྡུག་བསྔལ་བ། །གདོན་མི་ཟ་བར་མྱོང་གསུངས་ན། །སྡུག་བསྔལ་ཚད་ལས་འདས་པ་དང་། །ཚེ་ཚད་རྣམས་ཀྱང་
གཟུང་དཀའ་ན། །དེ་ལས་ཐར་བའི་དུས་སྐབས་ཤིག །ནམ་ཡང་ཡོད་པ་མ་མཆིས་སོ། །ཤེས་ལྡན་རང་གིས་རང་ཉིད་ནི། །སྡུག་བསྔལ་གཏིང་དཔག་མཐའ་ཆོད་པ། །ཤིན་ཏུ་དཀའ་བའི་གནས་ངན་དུ། །འཕེན་ཞིང་
ལྟུང་ལ་དགའ་བ་སུ། །དེ་ལྟར་ཤེས་བཞིན་གོ་བཞིན་དུ། །རང་ཉིད་མི་གཅེས་པ་རྣམས་དང་། །རང་ལ་བརྩེ་བ་མེད་གྱུར་ན། །དེ་ནི་ངེས་པར་སྨོན་པ་ལགས། །དཔལ་ལྡན་བླ་མའི་ཐུགས་དཀྲུགས་པའི། །དམ་ཉམས་མི་
དེའི་དྲི་ཚོར་ཚད། །གྲིབ་མ་ཕོག་ཚད་གཏམ་འདྲེས་ཚད། །ཉམས་པས་ས་ཕྱོགས་ཡུལ་ཕྱོགས་བཅས། །མེ་ཡིས་ཚིག་བཞིན་དམྱལ་བ་རུ། །སྟོབས་ཀྱིས་ངེས་པར་དྲང་འགྱུར་ན། །དེ་ལས་གདུག་ཅན་གང་ཞིག་ཡོད། །དེ་
29
པོད།



རོལ་བའི་རྡོ་རྗེའི་གསུང་འབུམ།
ལས་མ་རུང་བ་ནི་ཅི༑ །དེ་དང་དེ་ཡི་རིགས་རྣམས་ལ། །དུས་དང་རྒྱུན་དུ་འཛེམ་པ་དང༌། །དེ་ལ་ཡང་ཡང་དོགས་ཟོན་བྱོས། །དེས་ནི་བསྐལ་བ་གནོད་ལ་སྦྱོར། །དེ་བས་ད་ལྟ་རང་ཉིད་ལ། །རང་དབང་ཡོད་པའི་གནས་
སྐབས་སུ། །བླ་མ་ཚུལ་བཞིན་བསྟེན་པ་ལ། །ཅི་ལ་བབ་ཀྱང་འབད་པར་བྱ། །བླ་མའི་སྐུ་ལ་བརྡོ་བ་དང་། །གསུང་བཅག་ཐུགས་དཀྲུགས་བརྙས་སྨོད་དང་། །མ་དད་ལོག་ལྟ་བྱ་བ་སོགས། །རྣམ་པ་ཀུན་ཏུ་སྤངས་བར་
བྱ༑ ༑བླ་མའི་ནོར་རྫས་ལོངས་སྤྱོད་རྣམས། །རང་གི་ཤ་དང་པགས་པ་བཞིན། །ངེས་པར་གཅེས་ཤིང་ཕངས་བ་ཡིས། །ཤ་ཚའི་ལེགས་པར་བདག་གིར་བྱ། །བླ་མའི་གམ་འཁོད་བྲན་གཡོག་ལའང་། །དད་ཅིང་མ་གུས་པ་
རྣམས་སྤངས། །ཐ་ན་བཅིབ་རྟ་སྒོ་ཁྱིར་ཡང་། །བརྡེག་འཚོག་སྨད་པར་མི་རུང་ངོ། །བླ་མའི་དཀོར་ལ་བག་མེད་ཀྱིས། །དབང་ཡོད་ཅི་དགར་ལོངས་སྤྱོད་ན། །ཧ་ལ་ནག་པོའི་དུག་དང་འདྲ། །རྡོ་རྗེ་དམྱལ་བར་འཚུད་པར་
ངེས། །རྣམ་ཀུན་སྐལ་བ་རབ་དམན་ཞིང་། །དག་སྣང་ཚེས་གཅིག་ཟླ་བ་ཕྲ། །མ་དག་ཆུ་འཛིན་སྒྲིབ་གཡོགས་སྟེང་། །བླུན་རྨོངས་སྨུག་གིས་ནོན་པ་དེས། །བླ་མར་བསྔགས་པར་བརྗོད་མོད་ཀྱང་། །ཟུར་ནས་ཕྲ་ཞིང་ཕྲ་
བ་ཡི། །སྐྱོན་གྱི་རྣམ་གྲངས་བགྲངས་པ་དེ། །རང་སྐྱོན་ཡིན་པར་ཤེས་པར་བྱོས། །དགོངས་ཞུ་གནང་ལེན་མེད་བཞིན་དུ། །བླ་མའི་བྲན་འཁོར་སློབ་མ་རྣམས། །ཐབས་བཟང་དུ་མའི་རང་ཉིད་ཀྱི། །འཁོར་དུ་བསྡུ་བར་
30



བརྒྱུད་
༄༅། ། བྱ་མི་རིགས། །ཆོས་འབྲེལ་མི་ཆེ་དགུ་ཆེ་ཞིང་། །བཀའ་དྲིན་ཤིན་ཏུ་ཆེ་ན་ཡང་། །མཚན་སྙན་གོ་ས་མེད་པ་ཡི། །བླ་མ་དེ་ནི་གསང་ཞིང་སྦ། །ཆོས་ཀྱི་འབྲེལ་བ་ཙམ་མེད་ཀྱང་། །མཚན་སྙན་གྲགས་པ་ཆེ་བ་དེ།
ཁོ་བོའི་བླ་མ་ཡིན་རབ་ཀྱིས། །བསྟོད་ཅིང་བསྔགས་པ་རབ་ཏུ་བརྗོད། །བླ་མ་ལས་ནི་ཁོ་བོ་བཟང་། །རིགས་རུས་ལྡན་ཞིང་བློ་གྲོས་གསལ། །སྨྲ་མཁས་བཙུན་ཞིང་ཡོན་ཏན་ཀུན། །ལྡན་ནོ་སྙམ་དུ་ང་རྒྱལ་བྱ། །འཆད་
རྩོད་རྩོམ་ལ་ང་ཉིད་བཟང་
། །ཐོས་བསམ་བསྒོམ་ལ་ང་ཉིད་ལྷག །དེ་བས་ང་དང་བླ་མ་གཉིས། །འགྲན་ན་ང་ཉིད་ཁྱད་པར་འཕགས། །སྙམ་པའི་རྟོག་ངན་སྐྱེས་པའི་ཚེ། །རང་གི་རང་ཉིད་དམའ་དབབ་ཅིང་། །མྱུར་བར་
ཁྱད་གསོད་མ་བྱས་ན། །བློ་ངན་འདི་ཡིས་གཏན་བརླག་བྱེད། །མཉམ་པོར་ཡུན་དུ་འགྲོགས་པ་ཡི། །བདུད་ནག་གདུག་ཅན་འདི་ཡིས་ཡོངས། །བློ་སྣ་རང་གིས་མ་བཅོས་ན། །ཐར་བ་དཀའ་འོ་སྙིང་གྲོགས་རྣམས།
བདུད་ཀྱིས་བརླམ་པའི་ལོག་ལྟ་ཅན། །དགེ་སློང་ལག་པའི་སྐར་མ་དང་། །ལྷས་བྱིན་སོགས་ཀྱི་རྗེས་སུ་ནི། །ནམ་ཡང་འབྲང་བར་མ་བྱེད་ཅིག མཁས་པའི་བཤེས་གཉེན་མང་བསྟེན་ཡང་། །བླུན་པོས་བསྟེན་བྱ་ཉུང་
#་ བར་གཅེས། །དད་དང་དག་སྣང་ཆུང་རྣམས་ཀྱིས། །མང་བོ་བསྟེན་ལ་དགའ་བ་མིན། །ཐ་མལ་ཚུལ་བཞིན་བསྟེན་ཙ་ན། །ཐ་མལ་མཛད་སྤྱོད་སྟོན་པ་ལས། །དེས་ནི་རྫོགས་པའི་སངས་རྒྱས་ཀྱི། །མཛད་པ་སྟོན་པའི་
31



རོལ་བའི་རྡོ་རྗེའི་གསུང་འབུམ།
གནས་མ་ཡིན། །ཁྱི་དང་ཕག་གི་ཚུལ་སྟོན་ཚེ། །དེ་དང་དེ་ཡི་བྱ་སྤྱོད་ཀྱིས། །རིགས་མཐུན་གདུལ་བྱ་འདུལ་བ་ལས། །རྒྱལ་བའི་མཛད་པ་ག་ལ་སྟོན། །དེ་ཕྱིར་བློ་སྟོབས་ཞན་པ་དང་། །མ་དག་སྒྲིབ་གཡོགས་འཐུག་པ་
དང་། །བློ་མིག་ཤིན་ཏུ་དོག་རྣམས་ཀྱིས། །མོས་ཡུལ་ཉུང་ཟད་བསྟེན་ན་བཟང་
། །རྒྱལ་བའི་མཛད་པ་སྟོན་པ་ཡི། །སྣོད་ལྡན་རང་ཉིད་མ་ལགས་ལ། །སྣོད་མཆོག་སྐལ་བ་ཆེས་བཟང་ན། །རྒྱལ་བ་དངོས་སུ་སྣང་འཚལ་
མོད། །དེ་འདྲའི་རིགས་དེ་རང་ཉིད་ནི༑ ༑མིན་ཚུལ་ངེས་པར་ཤེས་བྱོས་ལ། །བླ་མ་དགེ་བའི་བཤེས་གཉེན་ལ། །དག་སྣང་སྦྱོང་བ་གནད་མཆོག་ལགས། །མ་དག་སྤྲིན་ཚོགས་མཐར་བསྐྲད་ནས། །དད་པའི་ནམ་མཁའ་
ཡངས་བ་ལ། །མོས་གུས་གཟའ་སྐར་རྣམ་པར་བཀྲ། །དག་སྣང་ཉ་རྒྱས་འོད་གསལ་བས། །བླ་མ་ཡིད་ལ་དྲན་ཙམ་གྱིས། །མིག་ཟུམ་ཐལ་མོ་སྙིང་གར་སྦྱར། །བ་སྤུ་ཟིབ་ཀྱིས་ལྡང་བ་ཡི། །དད་པའི་ཆུ་སྐྱེས་རབ་ཏུ་
བཞད། །བླ་མའི་མཚན་ནས་སྨོས་པའི་ཚེ། །དཔལ་བཟང་པོ་དང་རིན་པོ་ཆེ། །བཀའ་དྲིན་ཅན་ལ་སོགས་པ་ཡི། །ཁྱད་པར་བ་ཡི་ཚིག་སྦྱོར་བྱ། །བླ་མའི་ཡོན་ཏན་དྲན་ཙ་ན། །མཆོག་ཏུ་དད་ཅིང་གུས་པ་ཡིས། །མིག་
ནས་མཆི་མ་འཐོར་བཞིན་དུ། །གསོལ་བ་སྙིང་གི་དཀྱིལ་ནས་འདེབས། །གཞན་དག་དད་པ་འཁྲུངས་བའི་ཕྱིར། །རང་གི་བླ་མའི་ཡོན་ཏན་རྣམས། །ཆ་ཤས་ནས་ཀྱང་ཅི་ནུས་ཀྱིས། །ཡོངས་སུ་བསྔགས་པ་བརྗོད་པར་
32



a
དགུ་
༄༅། ། བྱ༑ ༑རང་ཉིད་དཔལ་ལྡན་བླ་མ་ལ། །ཅི་ཙམ་གུས་པ་དེ་བཞིན་དུ། །ཕ་རོལ་བོ་ཡང་རང་ཉིད་ལ། །གུས་པར་འགྱུར་བ་ཆོས་ཉིད་ཡིན། །བླ་མ་མཐོང་ཚེ་མཐོང་ཕྱག་དང་། །མཇལ་བའི་ཚེ་ན་མཇལ་ཕྱག་དང་། །ཟབ་
ཆོས་ཞུ་ཚེ་ཞུ་ཕྱག་སྟེ། །སྒོ་གསུམ་གུས་པའི་དད་ཕྱག་བྱ། །མདོར་ན་དུས་གསུམ་ཐམས་ཅད་དུ། །བླ་མ་ཡིད་ལ་ཝལ་གྱིས་དྲན། །མོས་གུས་དག་པའི་སྣང་བ་དེ། །ནམ་ཡང་འགྱུར་བ་མེད་པར་བྱ། །འཁོར་འདས་སྣོད་
ད་རོལ་བ་ལས། །གང་སྣང་གང་གྲག་གང་འགྱུ་སོགས། །ཀུན་ཀྱང་བླ་མའི་གསང་གསུམ་གྱི། །རོལ་བ་ཁོ་ན་ལ་བཟླའོ། །བཤེས་གཉེན་བསྟེན་ལ་རབ་མཁས་པ། །འཕགས་པ་གཞོན་ནུ་ནོར་བཟང་དང་། །རྟག་ཏུ་
ངུ་ཡི་རྣམ་ཐར་གྱི། །རྗེས་སུ་ལེགས་པར་སློབ་པར་མཛོད། །མང་པོ་བཤད་པར་ལྟ་ཅི་སྨོས། །བླ་མ་མཉེས་བྱེད་འབའ་ཞིག་བྱ། །མི་མཉེས་པ་ཡི་རིགས་ཐམས་ཅད། །ནམ་ཡང་བྱ་བར་མི་རིགས་སོ། །གལ་ཏེ་བླ་མ་ལ་
བསྟེན་པའི། །ཁ་ན་མ་ཐོའི་ཉེས་ཆེན་དང་། །ལྟུང་བ་ཕྲ་རགས་གང་བྱུང་ཡང་། །ཅི་མི་སྙམ་དུ་མི་འཇོག་པ། །ཉེས་ལྟུང་དེ་ཡང་དེ་དག་གིས། །རྒྱུ་བྱས་རྡོ་རྗེ་དམྱལ་བ་རུ། །འབྲས་བུ་སྡུག་བསྔལ་མཐའ་ཡས་པ། །ཚད་
F་ གཟུང་དཀའ་བ་ངེས་པར་འབྱུང་། །དེ་ལ་བསམ་ནས་འགྱོད་ཆེན་གྱིས། །རྟེན་གྱི་དྲུང་དུ་སྙིང་དཀྱིལ་ནས། །གཉེན་པོ་དུ་མའི་སྟོབས་ཤུགས་ཀྱིས། །ལྷག་མེད་བཤགས་ཤིང་སྡོམ་པར་བགྱི། །བླ་མ་དངོས་སུ་ཞལ་
33



རོལ་བའི་རྡོ་རྗེའི་གསུང་འབུམ།
བཞུགས་ཚེ། །དེ་ལ་སྙིང་ནས་མི་གསང་བར། །སྐད་གསེང་མཐོན་པོའི་ཞུ་བ་ཕུལ། །མཆི་མ་བླག་བཞིན་བཤགས་བསྡམ་བྱ། །བླ་མ་དངོས་སུ་མ་བཞུགས་ཚེ། །དེ་ཡིས་སློབ་རྒྱུད་རྣམས་ལས་ནི། །གང་མོས་ཞིག་ལ་
བཤགས་བགྱིས་ན། །དེ་ཡིས་ཀྱང་ནི་ཆོག་པ་གསུངས། །ངེས་པར་སྙིང་ནས་བཤགས་བྱས་ན། །ཉེས་ལྟུང་ལྷག་མ་མ་ལུས་པ། །ཐམས་ཅད་བྱང་ཞིང་འདག་འགྱུར་བ། །དེ་ནི་དངོས་པོ་ཀུན་གྱིས་གཤིས། །ལྷས་བྱིན་
གྱིས་ནི་སྟོན་པ་ལ། །རིང་ནས་འགྲན་བཙལ་གླག་འཚོལ་ཡང་། །འཆི་ཁ་འགྱོད་པས་བཤགས་པ་ཡིས། །རྒྱུ་འབྲས་བསླུ་བ་མེད་སྟོབས་ཀྱིས། །ཤི་མ་ཐག་ཏུ་ཟང་ཐལ་དུ། །རྡོ་རྗེ་དམྱལ་བར་ལྟུང་གྱུར་ཀྱང་། །དར་གྱི་ཕོ་
ལོང་རྡབ་ཙམ་ལས། །མ་གནས་ངེས་པར་ཐར་བ་གསུངས། །དེ་ཕྱིར་ཉེས་ལྟུང་གང་བྱུང་ཀུན། །སྟོབས་བཞི་ཚང་བས་ལྷག་མེད་བཤགས། །དམྱལ་བ་རྣམས་སུ་མི་འགྲོ་བའི། །ཐབས་ལ་འབད་རྩོལ་དྲག་པོ་གྱིས། །ཡུན་
དུ་འགྲོགས་པའི་གྲོགས་ཁྱོད་ཀྱིས། །ཉམས་སད་དང་ནི་སྨོད་མི་འགྱུར། །སྙམ་ནས་ངོ་ཚ་ལྟག་འཕང་སྟེ། །རྟོག་ངོར་གང་ཤར་བྲིས་འདི་ཡང་། །ཕ་མཆོག་བླ་མའི་ཞལ་རྒྱུན་ཡིན། །བུ་གཅིག་རང་གི་སྙིང་ནོར་ལགས། །
སྙན་རྒྱབ་བསེར་བུ་མི་བྱ་བར། །གདམས་ངག་ཨ་འཕྲག་ཕུག་ཏུ་འཚོངས། །ཚེ་ནི་ལ་ཁའི་ན་བུན་འདྲ། །ཡུན་རིང་སྡོད་པའི་ལོང་སྐབས་བྲལ། །འདི་སྐྱིད་ཕྱི་སྐྱིད་བྱེད་པའི་ཐབས། །སྙིང་ནས་དམ་ཆོས་སྒྲུབ་སྙམ་ན། །བླ
34



ཀ་
༄༅། །མ་བསྟེན་པའི་དུས་ལ་བབ། །གདམས་ངག་འཚོལ་བའི་དུས་ལ་བབ། །རྟེན་བཟང་སྟོངས་ལོག་མི་བགྱིད་པར། །དོན་ལྡན་ལྷ་ཆོས་མྱུར་ཏུ་སྒྲུབས། །འབྲེལ་མེད་སྨྱོན་པའི་གཏམ་འདི་ཡིས། །མཁས་མཆོག་
ཐུགས་ཁྲེལ་མཛད་རྣམས་ལ། །དགོངས་པ་ཟབ་མོའི་ཀློང་ཡངས་སུ། །སྙིང་ནས་དད་པས་མཐོལ་ཞིང་བཤགས། །མི་བྲི་བ་ཡི་ཐབས་མ་བྱུང་། །ལན་མང་བསྐུལ་བྱེད་དབྱུག་གུས་བསྣུན། །ནན་གྱིས་བཙུར་བས་སྐྱུགས་
པ་ཤོར། །བསྐུལ་བོའི་རེ་འདོད་བསྐང་བར་མཛོད། །མ་གུས་པ་ལ་ཆོས་བཤད་དང་། །མི་ཉན་པ་ལ་ཁ་ཏ་ནི། །སྨྲ་བོ་རང་གི་མཚང་ཡིན་པར། །ཤེས་ནས་ཁ་རོག་འདུག་ན་དགའ། །མདོ་དོན་མེད་པའི་ལོང་གཏམ་གྱིས།
ཉི་མ་ཕུད་ན་སྙིང་བོ་མེད། །ད་ནི་བཟླས་བརྗོད་གེགས་བྱེད་པས། །སུག་ལས་བགྱིད་ལ་མཚམས་བྱའོ། །ཡོན་ཏན་མ་ལུས་འབྱུང་བའི་གནས། །དཔག་མེད་བསོད་ནམས་ཞིང་གི་དཔལ། །བཤེས་གཉེན་དམ་པ་བསྟེན་
པ་ཡི། །དགེ་ཚོགས་འགྲོ་བ་ཡོངས་ལ་བསྔོ། །དེང་ནས་ཚེ་རབས་ཐམས་ཅད་དུ། །དགེ་བའི་བཤེས་དང་མི་འབྲལ་ཞིང་། །ཟབ་རྒྱའི་ཆོས་མཛོད་འཛིན་པ་ཡི། །སྲས་ཀྱི་ཐུ་བོ་ཉིད་གྱུར་ཅིག །རིན་ཆེན་སེམས་ཀྱི་སྣོད་
ལྟ་ མཆོག་ཏུ། །དམ་ཚིག་བདུད་རྩིའི་བཅུད་བཟུང་ནས། །ཉམས་རྟོགས་ཡོན་ཏན་ལུས་སྟོབས་བརྟས། །ཚེ་གཅིག་རྡོ་རྗེ་འཆང་ཐོབ་ཤོག །མཁའ་མཉམ་འགྲོ་ཀུན་བཤེས་གཉེན་གྱིས། །རྗེས་བཟུང་བཀའ་བཞིན་ལེགས་
35



བསྒྲུབ་ནས། །ས་ལམ་ཉམས་རྟོགས་ཡོན་ཏན་རྫོགས། །ཀུན་ཀྱང་སངས་རྒྱས་མྱུར་ཐོབ་ཤོག ། ༧ ཅེས་དགེ་བའི་བཤེས་གཉེན་བསྟེན་ཚུལ་གྱི་བསླབ་བྱ་པད་དཀར་གསར་བའི་ཆུན་པོ་ཞེས་བྱ་བ་འདི་ནི། མཆོག་ཏུ་དད་པའི་པདྨོ་བཞད་ཅིང་
༥ སྒྲུབ་ལ་གཅིག་ཏུ་གཞོལ་བའི་བརྩོན་ལྡན་དགེ་ཚུལ་ངག་དབང་མཁྱེན་རབ་ནས་ལྷ་རྫས་བཟང་པོའི་སྐྱེས་དང་བཅས་ཏེ། བཞེད་པ་མ་ལྡོག་པ་ཙམ་དུ། གྱི་ན་བ་རོལ་བའི་རྡོ་རྗེས་དབེན་གནས་མཁའ་སྤྱོད་གླིང་ནས་གང་ཤར་ཤར་མར་སོར་རྩེས་འདུ་བྱེད་བགྱིས་
པའོ། །དགེའོ། །
རོལ་བའི་རྡོ་རྗེའི་གསུང་འབུམ།
36



བཅུ་གཅིག་བྱོན།
༄༅། ། རྗེ་བླ་མ་བློ་བཟང་འཇམ་དབྱངས་ཉི་མ་དཔལ་བཟང་པོའི་གཟིམ་ལམ། ན་མོ་གུ་རུ་བྷྱ༔ དེ་ཡང་རེ་ཞིག་རྗེ་བླ་མ་བློ་བཟང་འཇམ་དབྱངས་ཉི་མ་དཔལ་བཟང་པོ་
ང་པོའི་ཞལ་སྔ་ནས་ཀྱི་གཟིམ་ལམ་དུ། ཁོང་
ཉིད་ནས་ཐུགས་རྗེ་ཆེན་པོའམ་ལྷག་པའི་ལྷའི་སྦྱིན་བསྲེག་གིས་ཐིག་གདབ་ཅིང་། རྡུལ་ཚོན་རྣམས་ཁ་དོག་ཤིན་ཏུ་ལེགས་ཤིང་ཡིད་དུ་འོང་བ། ཚོམ་ཕུང་རྣམས་རྐོང་བུ་བུམ་མགྲིན་ཅན་དག་གི་ནང་དུ་བླུགས་ཏེ་ལྷ་
གནས་རྣམས་སུ་བཞག་ནས་ཡོད་པ་ལ། སྒྲ་སྙན་པ་ཞིག་གི་རྐྱེན་གྱིས་བསྐུལ་བས་ནུབ་ཕྱོགས་སུ་བལྟས་ཚེ། གཉན་པོ་གཡུ་རྩེའི་རྫ་ནང་དུ་སྔར་མཐོང་མ་མྱོང་བའི་མེ་ཏོག་ཤིན་ཏུ་ཆེ་ལེགས་མདངས་བཀྲ་གསུམ་
འཁྲུངས་ནས་ཡོད་པ་མཐོང་སྟེ། མ་རྒན་ལ་ཁྱོད་ཀྱིས་ལྟོས་དང་སྐྱབས་མགོན་ཏིག་ཚ་རིན་པོ་ཆེ་བཞུགས་སའི་གནས་སུ་དེ་འདྲའི་མེ་ཏོག་ཆེ་ལེགས་ངོ་མཚར་བ་གསུམ་ཡོད་ཅེས་བསྐུལ་ཚེ། མེ་ཏོག་དབུས་མ་དེ་ཨོ་རྒྱན་
རིན་པོ་ཆེ་དང་། གཡས་ཀྱི་དེ་གྲུབ་མཆོག་མི་ལ་བཞད་པའི་རྡོ་རྗེ་དང་། གཡོན་གྱི་དེ་གྲུབ་དབང་ཐང་སྟོང་རྒྱལ་པོ་དང་རྣམ་པ་གསུམ་དུ་གྱུར་ནས་གསུམ་ག་སྐུ་བརྗིད་ཆེ་ཞིང་བཀྲག་མདངས་གཟི་འོད་འཚེར་བ་སྣང་སྟོང་
yx | མེ་ལོང་ནང་གི་གཟུགས་བརྙན་ལྟར་མངོན་དུ་མཇལ་བའི་ཚེ། རང་ལ་དད་གུས་མོས་འདུན་གདུང་ཤུགས་དྲག་པོས་བ་སྤུ་གཡོས་པའི་ཚེ་ན། ཨོ་རྒྱན་ཆེན་པོ་ལྷོ་ནུབ་ཕྱོགས་སུ་བྱོན། མི་ལ་རས་པ་གངས་རིའི་ངོས་ལ་བྱོན།
37



རོལ་བའི་རྡོ་རྗེའི་གསུང་འབུམ།
གྲུབ་དབང་ཐང་བ་ཡུལ་འདིར་བྱོན་ནས་གཡུང་སྐོར་ཚོ་བ་དཀྱིལ་ཀྲུང་གིས་ཁེབས་པར་བྱས་ཏེ་ནམ་མཁའི་དབྱིངས་སུ་བཞུགས་པ་གསལ་བོ་ཞིག་རྨིས་བྱུང་། ཕྱིས་མི་འགྱང་བར་ས་སྒང་ཚུལ་ཁྲིམས་ཚང་འདིར་འཁྲུངས་
བས་ན། འདི་ནི་སྐྱབས་མགོན་ཏིག་ཚའི་སྤྲུལ་སྐུ་ཞིག་ཡིན་ངེས་ཅན་ལགས་ཞེས་བདག་ལ་ཞལ་རྣ་འཛོམས་ནས་གསུངས་པ་ལགས་པས། རྗེ་འདི་ཉིད་དག་སྣང་ཤིན་ཏུ་ཆེ་ཡང་རྫུན་ཟོལ་གྱི་རྣམ་པ་སྤུ་ཙམ་མི་མངའ་
བས་ན། ཁོ་བོ་ཤིན་ཏུ་དད་ཅིང་ཡིད་ཆེས་པས་གནས་ཁྱད་པར་ཅན་དུ་བཟུང་བ་ལགས་སོ། །
38



༄༅། །མཚན་ལྡན་བླ་མ་དམ་པའི་ཚོགས་ལ་གདུང་བའི་དབྱངས་ཀྱིས་གསོལ་བ་འདེབས་པའི་ཚུལ་མོས་ལྡན་དད་པའི་འཇུག་ངོགས་
གསང་གསུམ་བྱིན་རླབས་འདྲེན་པའི་ལྕགས་ཀྱུ་ཞེས་བྱ་བ་བཞུགས་སོ། །
39



གཅིག་
རོལ་བའི་རྡོ་རྗེའི་གསུང་འབུམ།
༄༅། ། ན་མོ་གུ་རུ་མཉྫཤྲཱི་ཛྙཱ་ན་ས་ཏྭ་ཡེ། བྱམས་ཆེན་སྤྲིན་སྔོན་འཁྲིགས་པའི་བ་གམ་གྱི་རུམ་ནས། །སྨིན་གྲོལ་གདམས་ངག་སྦྲང་ཆར་འཇོ་བ་ལ་དབང་འབྱོར། །བློ་གྲོས་
ང་པོའི་འདབ་སྟོང་བཞད་པ་ཡི་གཉེན་གཅིག །གདུལ་བྱ་རྒྱ་མཚོའི་དཔལ་མཆོག་བླ་མ་དེ་མཁྱེན་ནོ། །ཕུལ་བྱུང་བློ་གྲོསཾ་བཟང་པོའི་དཀྱིལ་འཁོར་གྱི་རྩལ་རྫོགས།
འཇམ་དཔལ་དབྱངས་ཀྱི་མཁྱེན་རབ་སྣང་བྱེད་ཀྱི་གཏེར་འཆང༌། །བསྟན་འགྲོར་ཕན་བདེའི་ཉི་མ་འོད་པོ་ཆེའི་གཟི་ཡིས། །བཤད་སྒྲུབ་པད་ཚལ་རྒྱས་མཛད་བླ་མ་དེ་མཁྱེན་ནོ།
འཇམ་དབྱངས་བླ་མའི་བྱིན་རླབས་ཆུ་འཛིན་གྱི་ཀློང་ལས། །ལེགས་འོང་སྨིན་གྲོལ་ཆར་གྱིསཾ་སྐལ་བཟང་གི་གདུལ་བྱའི། །བློ་མཆོག་གསལ་བའི་འདབ་སྟོང་ཆེས་ཆེར་དུ་
40
གྱི



ཀ་
གཉིས་
༄༅། །བཞད་ཅིང་། །ཐུབ་བསྟན་རྒྱ་མཚོའི་དཔལ་གྱུར་བླ་མ་དེ་མཁྱེན་ནོ། །དག་དང་མ་དག་ཐ་དད་རབ་འབྱམས་ཀྱི་ཞིང་ན། །སྣ་ཚོགས་གཟུགས་སྐུའི་བཀོད་པ་རབ་
འབྱམས་སུ་བརྡལ་བས། །གང་འཚམ་ཐབས་མཁས་མཛད་བཟང་རབ་འབྱམས་ཀྱི་དཔལ་གྱིས། །སྐལ་ལྡན་གདུལ་བྱ་རབ་འབྱམས་འདྲེན་མཁས་རྣམས་མཁྱེན་ནོ། །སྒོ་
གསུམ་ཁྲིམས་ཀྱིས་བསྡམ་པའི་བཙུན་པ་ཡི་མཆོག་གྱུར། །འགྲོ་ཀུན་ཐུགས་རྗེས་བསྐྱང་བའི་བྱང་སེམས་ཀྱི་མཆོག་གྱུར། །རིམ་གཉིས་ལམ་ལ་གཞོལ་བའི་རྣལ་འབྱོར་གྱི་
མཆོག་གྱུར། །རྣམ་གྲོལ་ལམ་བཟང་སྟོན་པའི་བླ་མ་རྣམས་མཁྱེན་ནོ། །དུས་གསུམ་རྒྱལ་ཀུན་ལས་ལྷག་བཀའ་དྲིན་ནི་མཚུངས་མེད། །ཐུགས་རྗེ་བྱིན་རླབས་དངོས་གྲུབ་རྒྱ་
41
ན
པོད།



རོལ་བའི་རྡོ་རྗེའི་གསུང་འབུམ།
མཚོ་ཡི་གཏེར་མཛོད། །རབ་འབྱམས་དཀྱིར་འཁོར་ལྷ་ཚོགས་སྤྲོ་བསྡུ་ཡི་བྱེད་པོ། །རྡོ་རྗེ་འཆང་དངོས་དཔལ་ལྡན་བླ་མ་རྣམས་མཁྱེན་ནོ། །ཕྱོགས་དུས་རྣམ་འདྲེན་རྒྱལ་བ་རྒྱ་མཚོ་ནི་ཀུན་འདུས། །ཟབ་རྒྱའི་
མདོ་སྔགས་ཆོས་མཛོད་རྒྱ་མཚོ་ནི་ཀུན་འདུས། །ཉན་རང་བྱང་སེམས་དགེ་འདུན་རྒྱ་མཚོ་ནི་ཀུན་འདུས། །བསླུ་མེད་མཆོག་གསུམ་ཡོངས་འདུས་བླ་མ་རྣམས་མཁྱེན་ནོ། །བརྒྱུད་གསུམ་བླ་མ་རིག་འཛིན་རྒྱ་མཚོ་
ནི་ཀུན་འདུས། །ཞི་ཁྲོའི་དཀྱིལ་འཁོར་ཡི་དམ་རྒྱ་མཚོ་ནི་ཀུན་འདུས། །འཕྲིན་ལས་དབང་ཕྱུག་མཁའ་འགྲོ་རྒྱ་མཚོ་ནི་ཀུན་འདུས། །རྩ་གསུམ་སྤྱི་དཔལ་མཚུངས་མེད་བླ་མ་རྣམས་མཁྱེན་ན། །ཡེ་ཤེས་སྤྱན་ལྡན
ཆོས་སྐྱོངས་རྒྱ་མཚོ་ནི་ཀུན་འདུས། །དགོས་འདོད་ཆར་འབེབས་ནོར་ལྷ་རྒྱ་མཚོ་ནི་ཀུན་འདུས། །འདི་ཕྱི་གཏན་གྱི་སྐྱབས་གནས་རྒྱ་མཚོ་ནི་ཀུན་འདུས། །སྐྱབས་མཆོག་ཡོངས་འདུས་སྤྱི་དཔལ་བླ་མ་རྣམས་
མཁྱེན་ནོ། །དགྱེས་མཛད་རྡོ་རྗེའི་གསང་གསུམ་རྣལ་འབྱོར་ལ་དབང་འབྱོར། །འཇམ་དཔལ་ཁྲོ་བོའི་ཏིང་འཛིན་མཐུ་དཔལ་གྱི་ཞལ་མཐོང་། །རྡོ་རྗེ་བཙུན་མོའི་དགའ་བཞིའི་མྱུར་ལམ་ལ་བརྟེན་ནས། །མཁའ་
སྤྱོད་ཞིང་མཆོག་བསྒྲོད་པའི་བླ་མ་རྣམས་མཁྱེན་ནོ། །མཁྱེན་ནོ་མཚུངས་མེད་བླ་མ་དམ་པ་རྣམས་མཁྱེན་ནོ། །མཁྱེན་ནོ་སྨིན་གྲོལ་གདམས་པའི་གཏེར་མཛོད་རྣམས་མཁྱེན་ནོ། །མཁྱེན་ནོ་མཁས་གྲུབ་བྱེ་བའི་
42



གསུམ་
༄༅། །གཙུག་རྒྱན་རྣམས་མཁྱེན་ནོ། །མཁྱེན་ནོ་མཆོག་གསུམ་སྤྱི་གཟུགས་བླ་མ་རྣམས་མཁྱེན་ནོ། །མཐོང་བའི་མོད་ལ་དད་པའི་བ་སྤུ་ཀུན་གཡོ་ཞིང་། །ཐོས་པའི་མོད་ལ་སྨིན་གྲོལ་བདུད་རྩི་ཡི་ཆར་
འབེབས། །དྲན་པའི་མོད་ལ་གསང་གསུམ་བྱིན་རླབས་རང་འཇུག་པའི། །ཕ་མཆོག་བླ་མ་རྣམས་ནི་དྲན་ཡུལ་དུ་གྱུར་སོང་། །ཀྱེ་མ་མ་དག་མུན་པའི་སྨག་རུམ་གྱི་ཁྲོད་ན། །སྙིགས་མའི་རྒུད་ཚོགས་དུ་མས་ཉིན་
མཚན་ཀུན་མནར་བའི། །ཉམ་ཐག་སྐྱབས་བྲལ་མགོན་མེད་བདག་ཅག་གི་འདྲེན་པ། །སུ་ལ་བཅོལ་དང་སྡུག་ཡུས་སུ་ཞིག་གི་ཞུའོ། །ཨ་ཧོ་སྐྱབས་མཆོག་ཡོངས་འདུས་དྲིན་ཆེན་གྱི་བླ་མ། །རྣམ་མཁྱེན་ལམ་བཟང་
སྟོན་རྣམས་གང་ཞིག་ན་བཞུད་དང་། །ད་ལྟ་བདེ་ཆེན་དག་པའི་ཞིང་ཁམས་ནི་གར་བཞུགས། །བདག་ཅག་ཐུགས་རྗེས་འཛིན་པའི་སྐལ་བ་ཞིག་ཡོད་དམ། །མ་རིག་ཉོན་མོངས་དྲག་པོའི་གཞན་དབང་དུ་གྱུར་བའི།
སྙིགས་འགྲོའི་ཚོགས་རྣམས་སྡུག་བསྔལ་གཅོང་རོང་དུ་དོར་ནས། །ཕུན་ཚོགས་ཞི་བདེའི་དཔལ་ཡོན་ལྡན་པ་ཡི་ཞིང་དུ། །ཡུན་རིང་བཞུགས་འདི་དམ་པའི་ངང་ཚུལ་རང་མ་ལགས། །དམུ་རྒོད་འདུལ་དཀའི་
ལྟ་ འགྲོ་རྣམས་བསྒྲལ་བ་ཡི་ཕྱིར་དུ། །དཔག་མེད་བསྐལ་བའི་གོང་ནས་ཐུགས་བསྐྱེད་དང་སྨོན་ལམ། །མཛད་པ་མིན་ན་དག་པའི་ཞིང་མཆོག་ལ་དབང་བསྒྱུར། །ས་དང་ལམ་གནས་འཕགས་ཚོགས་བསྒྲལ་ཡང་ནི་ཅི་
43



རོལ་བའི་རྡོ་རྗེའི་གསུང་འབུམ།
དགོས། །ལྔ་བདོའི་འགྲོ་བ་སྒྲོལ་བའི་བཤེས་གཉེན་གྱི་ཚོགས་ལ། །ནམ་ཡང་འགྱུར་བ་མེད་པའི་དད་གུས་ཀྱི་ངང་ནས། །གདུང་བའི་དབྱངས་ཀྱིས་གསོལ་བ་ཡང་ཡང་དུ་འདེབས་ན། །མཁྱེན་པའི་གཟིགས་ལ་
བརྩེ་ཆེན་ཐུགས་རྗེ་ཡིས་དགོངས་ཤིག །རྒྱལ་བའི་བསྟན་པ་རིན་ཆེན་ཕྱོགས་ཀུན་ཏུ་དར་བའི། །སྒྲུབ་པའི་སྡེ་ཆེན་ཐུབ་བསྟན་དགེ་འཕེལ་གྱི་གླིང་འདིར། །བདག་ཅག་མགོན་དུ་བྱོན་པའི་ཐབས་ཚུལ་ལ་
དགོངས་ནས། །གསང་བ་གསུམ་གྱི་བྱིན་ཆེན་རླབས་པོ་ཆེ་ཕོབ་ལ། །ཐུགས་བསྐྱེད་དག་པའི་དབྱིངས་རུམ་མཐོན་པོ་ཡི་ཀློང་ལས། །གཟུགས་སྐུའི་བཀོད་པ་ཟླ་ཤེལ་དབང་བོ་ཡི་འཕྲུལ་གྱིས། །གདུལ་བྱའི་མོས་
བློའི་ཆུ་མཚོར་དུ་མ་རུ་སྣང་བས། །དམ་ཆོས་བདུད་རྩིའི་དགའ་སྟོན་ཆད་མེད་དུ་སྩོལ་དང་། །གང་གི་སྐུ་གསུང་ཐུགས་ཡོན་འཕྲིན་ལས་ནི་རྒྱ་མཚོའི། །རྣམ་སྤྲུལ་བསམ་འདས་མཛད་འཕྲིན་དཔག་ཡས་ཀྱི་
དཔལ་གྱིས། །གང་ལ་གང་འདུལ་སྐལ་བ་ཇི་བཞིན་དུ་བྱོན་དང་། །བསྟན་འགྲོའི་དོན་ཆེན་མཛད་ཕྱིར་གསོལ་བ་རང་འདེབས་སོ། །སྐྱབས་མཆོག་དམ་པའི་གསང་གསུམ་ཡོན་ཏན་གྱི་སྣང་བརྙནཱ། །ཡིད་ཀྱི་ཨ་
དན་རུ་ཉིན་མཚན་དུ་བཀྲ་བཞིན། །གདུང་བའི་ཡུས་ཀྱིས་གསོལ་བ་ཡང་ཡང་དུ་བཏབ་འབྲས། །ད་ལྟ་མངོན་དུ་མཐོང་བའི་སྐལ་བ་ཞིག་སྩོལ་དང་། །མཚུངས་མེད་དམ་པའི་སྐུ་གསུང་ཐུགས་བྱིན་གྱིས་རླབས་
44



བཞི་
༄༅། ། ཀྱིས། །བདག་རྒྱུད་ཡོངས་སུ་སྨིན་ཅིང་ཐོས་བསམ་དང་སྒོམ་ལ། །རང་དབང་འབྱོར་ནས་ཐུབ་བསྟན་འཛིན་མའི་ཁྱོན་ཡངས་པོར། །བཤད་སྒྲུབ་དགའ་ཚལ་བཞད་པའི་དཔལ་མཆོག་རང་སྩོལ་དང་།
ཕན་བདེའི་ཉི་མ་དབང་བོའི་ཕྱོགས་ཉིད་དུ་རིང་ཡང་། །ཐུགས་རྗེའི་མཐུ་བྱིན་གཟི་ཡི་སྐྱ་རེངས་ལ་བརྟེན་ནས། །གསང་གསུམ་དཀྱིལ་འཁོར་ཡོངས་རྫོགས་འཕྲིན་ལས་ཀྱི་ཟེར་སྟོང་། །གདུལ་བྱའི་ཞིང་ལ་སྤྲོ་
བའི་སྐལ་བཟང་ཞིག་བྱུང་ན། །མཁའ་ཁྱབ་སྐྱེ་དགུ་མ་ལུས་བདེ་སྐྱིད་ཀྱི་འབྱུང་གནས། །ཐུབ་བསྟན་སྤྱི་དང་ཁྱད་པར་ས་སྐྱ་བའི་བསྟན་པ། །ཕྱོགས་དུས་ཀུན་ཏུ་དར་ཞིང་རྒྱས་པ་ཡི་ཕྱིར་དུ། །རྡོ་རྗེ་གསུམ་གྱི་
བྱིན་རླབས་དུས་རྟག་ཏུ་སྩོལ་དང་། །ཉམ་ཆུང་སློབ་བུ་བདག་གིས་ཉིན་མཚན་ཀུན་ཡང་ཡང་། །གསོལ་བ་རེ་སྨོན་ཇི་བཞིན་བརྩེ་ཆེན་གྱི་དགོངས་ནས། །འདི་ཕྱི་བར་དོ་ཀུན་ཏུ་ཐུགས་རྗེ་ཡི་ལྕགས་ཀྱུས། །ནམ་
ཡང་མ་གཏོང་འདྲེན་པའི་དེད་དཔོན་རང་མཛོད་ཅིག །སྐྱེ་དང་ཚེ་རབས་པདྨོའི་འཕྲེང་བ་ཡི་དཔལ་དུ། །སྐྱབས་མགོན་ཐུགས་རྗེའི་གཏེར་ཆེན་རྣམ་གསུམ་ནི་དགྱེས་བཞིན། །ཡང་ཡང་རྗེས་བཟུང་མདོ་སྔགས་ཆོས་
* མཛོད་ཀྱི་བདུད་རྩིར། །ཅི་དགར་ལོངས་སུ་སྤྱོད་པའི་སྐལ་ལྡན་དུ་གྱུར་ཅིག །དེང་ནས་མཚན་ལྡན་བླ་མ་སྤྱི་གཙུག་ཏུ་བཀུར་ནས། །མཉེས་པ་གསུམ་གྱིས་མཉེས་ཤིང་དགོངས་བཞེད་ལ་གནས་ནས། །ལམ་ལྔ་
45
ས་



རོལ་བའི་རྡོ་རྗེའི་གསུང་འབུམ།
ས་བཅུའི་མཐར་སོན་དོན་གཉིས་ཀྱི་དཔལ་མཆོག །སྐུ་གསུམ་བླ་མའི་གོ་འཕང་ཐོབ་པ་རུ་སྨོན་ནོ། །མཚན་ལྡན་དམ་པའི་ཐུགས་ཀློང་ཀུན་གསལ་གྱི་མཁའ་ལ། །མཁྱེན་བརྩེ་ནུས་པའི་ཆུ་འཛིན་འབུམ་ཕྲག་གི
ཁྲོད་ནས། །བཀྲ་ཤིས་དཔལ་གྱི་མེ་ཏོག་ཆར་ཆེན་རྣམས་སྙིལ་བཞིན། །ས་གསུམ་དགེ་ལེགས་རྒྱ་མཚོས་ཁྱབ་པ་རུ་ཤོག་ཅིག ། ༧ ཅེས་མཚན་ལྡན་བླ་མ་དམ་པའི་ཚོགས་ལ་གདུང་བའི་དབྱངས་ཀྱིས་གསོལ་བ་འདེབས་པའི་
ཚུལ་མོས་ལྡན་དད་པའི་འཇུག་ངོགས་གསང་གསུམ་བྱིན་རླབས་འདྲེན་པའི་ལྕགས་ཀྱུ་ཞེས་བྱ་བ་འདི་ནི། རྗེ་བཙུན་རྣལ་འབྱོར་དབང་ཕྱུག་གིས་བྱིན་གྱིས་བརླབས་པའི་གནས་མཆོག་ཐུབ་བསྟན་དགེ་འཕེལ་གླིང་གི་མཆེད་གྲོགས་དམ་པ་བསླབ་གསུམ་
ནོར་གྱི་མཛོད་འཛིན་ཤཱཀྱའི་དགེ་སྦྱོང་ཆོས་འབྱོར་ཞེས་འབོད་པའི་བཙུན་པ་དེས་འཕྲིན་ལམ་ནས་ནན་བསྐུལ་མཛད་པའི་བཀའ་ལྡོག་མིན་ཙམ་དུ། ༧ ཆོས་མེད་ཐ་ཤལ་དྲེད་པོ་རོལ་མིང་བས་གང་ཤར་ཆལ་མ་ཆོལ་དུ་སུག་ལས་བགྱིས་ཤིང་གསོལ་བ་
བཏབ་པའོ། །དགེའོ། །
46



༄༅། ། རྗེ་བཙུན་བླ་མ་དམ་པ་རྣམས་ལ་གདུང་བའི་དབྱངས་ཀྱིས་གསོལ་བ་འདེབས་པའི་ཚུལ་བྱིན་རླབས་སྤྲིན་ཕུང་དངོས་གྲུབ་ཆར་འབེབས་ཞེས་བྱ་བ་བཞུགས་སོ། ། ༈ ན་མོ་གུ་རུ་མཉྫཤྲཱི་ཡེ། བདེ་ཆེན་རྡོ་རྗེའི་གྲོང་དུ་རང་
བཞིན་དུ་བཞུགས་པའི། །དཀྱིལ་འཁོར་རྒྱ་མཚོའི་ལྷ་ཚོགས་སྤྲོ་བསྡུ་ཡི་བྱེད་པོ། །ཁྱབ་བདག་རྡོ་རྗེ་འཆང་དང་རྣམ་དབྱེར་མེད་པའི། །ཐུགས་རྗེའི་གཏེར་ཆེན་བློ་བཟང་འཕྲིན་ལས་དེ་མཁྱེན་ནོ། །དངོས་ཀུན་བདེ་བ་
མཆོག་གི་དགའ་སྟོན་ལ་རོལ་བཞིན། །ཟུང་འཇུག་སྒྱུ་མའི་གར་གྱི་རྣམ་འགྱུར་གྱིས་འགྱིང་བའི། །མཁས་བཙུན་གྲུབ་རིགས་རྒྱ་མཚོའི་གཙུག་རྒྱན་གྱི་ནོར་བུ། །མཚན་ལྡན་བླ་མ་བློ་བཟང་ཕུན་ཚོགས་དེ་མཁྱེན་ནོ། །
རྒྱལ་ཀུན་གསང་མཛོད་རྒྱ་མཚོ་འཛིན་པ་ཡི་མངའ་བདག །ངུར་སྨྲིག་གར་གྱིས་རྣམ་རོལ་མཚན་ལྡན་གྱི་བཤེས་གཉེན། །རྣམ་དག་ལུང་རིགས་བཤད་སྒྲུབ་གདམས་ངག་གི་གཏེར་འཆང་། །བཀའ་དྲིན་ཟླ་བྲལ་སྦྱིན་པ་
རྒྱ་མཚོ་དེ་མཁྱེན་ནོ། །མང་དུ་ཐོས་པ་རྒྱ་མཚོའི་ཕ་མཐའ་རུ་ཕྱིན་ལ། །རྣམ་དག་སྡོམ་གསུམ་བཅས་མཚམས་ཕྲ་མོ་དང་མི་འགལ། །བསྟན་དང་འགྲོ་ལ་ཕན་པའི་མཛད་སྤྱོད་ནི་ཕུལ་ཕྱིན། །མཁས་བཙུན་བཟང་པོའི་
ལྟ་ དཔལ་མཆོག་བླ་མ་དེ་མཁྱེན་ནོ། །འཆད་པས་བློ་གསལ་རྒྱ་མཚོའི་བློ་གྲོས་ཀྱི་པད་ཚལ། །རྩོད་པའི་རྒོལ་ངན་བྲག་རི་ཅིག་ཅར་དུ་སྙིལ་མཛད། །རྩོམ་པའི་ཐུབ་བསྟན་གླིང་བཞི་ཉིན་མོ་རུ་མཛད་པས། །འཆད་རྩོད་རྩོམ་
47
ལྔ་



རོལ་བའི་རྡོ་རྗེའི་གསུང་འབུམ།
མཁས་རྗེ་བཙུན་བླ་མ་དེ་མཁྱེན་ནོ། །སྣང་བ་སྣང་སྟོང་རྟེན་དང་བརྟེན་པ་ཡི་ལྷ་ཚོགས། །གྲག་པ་གྲག་སྟོང་གསང་སྔགས་ཟབ་མོ་ཡི་གདངས་དབྱངས། །དྲན་པ་དྲན་སྟོང་བརྗོད་བྲལ་བདེ་སྟོང་གི་རོལ་བ། །རྣལ་འབྱོར་
དབང་ཕྱུག་དཔལ་ལྡན་བླ་མ་དེ་མཁྱེན་ནོ། །ཐུགས་རྗེའི་དབང་ཕྱུག་དཔལ་ལྡན་སྤྱན་རས་ནི་གཟིགས་དངོས། །མཁྱེན་རབ་དབང་ཕྱུག་རྗེ་བཙུན་འཇམ་དཔལ་ནི་དབྱངས་དངོས། །མཐུ་སྟོབས་དབང་ཕྱུག་ཕྱག་ན་རྡོ་རྗེ་
འཛིན་དངོས། །རིགས་གསུམ་འདུས་ཞལ་དཔལ་ལྡན་བླ་མ་རྣམས་མཁྱེན་ནོ། །དོན་གཉིས་ལྷུན་གྲུབ་རྫོགས་པའི་སངས་རྒྱས་ནི་ཀུན་འདུས། །འགོག་ལམ་གཉིས་ལྡན་ཐེག་གསུམ་དམ་ཆོས་ནི་ཀུན་འདུས། །རིག་
གྲོལ་དཔལ་མངའ་འཕགས་ཚོགས་དགེ་འདུན་ནི་ཀུན་འདུས། །མཆོག་གསུམ་ཀུན་དངོས་དཔལ་ལྡན་བླ་མ་རྣམས་མཁྱེན་ནོ། །བྱིན་རླབས་འབྱུང་གནས་རྩ་བརྒྱུད་བླ་མ་ནི་ཀུན་འདུས། །དངོས་གྲུབ་གཏེར་མཛོད་ཡི་
དམ་ཞི་ཁྲོ་ནི་ཀུན་འདུས། །ས་ལམ་གྲོགས་མཛད་ཡེ་ཤེས་མཁའ་འགྲོ་ནི་ཀུན་འདུས། །རྩ་གསུམ་ཀུན་འདུས་དཔལ་ལྡན་བླ་མ་རྣམས་མཁྱེན་ནོ། །བར་ཆད་སེལ་མཛད་དཔའ་བོ་དཔའ་མོ་ནི་ཀུན་འདུས། །རབ་
འབྱམས་འཕྲིན་ལས་སྒྲུབ་མཛད་ཆོས་སྐྱོང་ནི་ཀུན་འདུས། །མཐུན་རྐྱེན་དབྱིག་གི་ཆར་འབེབས་ནོར་ལྷ་ནི་ཀུན་འདུས། །སྐྱབས་མཆོག་ཡོངས་འདུས་དཔལ་ལྡན་བླ་མ་རྣམས་མཁྱེན་ནོ། །དྭངས་མཚོར་ཟླ་གཟུགས་ཇི་
48



ཀྱི
དྲུག་
༄༅། །བཞིན་གདུལ་བྱ་ཡི་མོས་ངོར། །སྣ་ཚོགས་གཟུགས་སྐུའི་རྣམ་འགྱུར་ཐ་དད་དུ་སྣང་ཡང་། །དོན་དམ་དབྱིངས་ལ་ངོ་བོ་གཅིག་ཉིད་དུ་གྲུབ་པས། །རྣམ་གསུམ་དབྱེར་མེད་དཔལ་ལྡན་བླ་མ་དེ་མཁྱེན་ནོ། །ནམ་
ཡང་བསླུ་བ་མེད་པའི་སྐྱབས་གནས་ཀྱི་མཆོག་གྱུར། །ཡིད་བཞིན་ནོར་བུ་ཀུན་ལས་ཁྱད་པར་དུ་འཕགས་པའི། །བསམ་འཕེལ་དབང་གི་རྒྱལ་པོའི་ཟ་མ་ཡི་ཏོག་བཞིན། །སྐྱབས་གནས་གཅིག་ཆོག་རྒྱལ་པོ་བླ་མ་དེ་
མཁྱེན་ནོ། །བརྟན་གཡོ་སྲིད་ཞིའི་ཁམས་ན་དགེ་ལེགས་ཀྱི་མཚན་མ། །ཡོན་ཏན་རྒྱ་མཚོའི་ཕུང་བོ་ཇི་སྙེད་ཅིག་མངའ་རྣམས། །མ་ལུས་གཅིག་བསྡུས་དཔལ་ལྡན་བླ་མ་ལས་གཞན་ན། །རྣམ་པ་ཀུན་ཏུ་དམིགས་སུ་མེད་
པ་དེ་འཁུམས་སོ། །ད་ནི་འདི་ཕྱི་བར་དོའི་གནས་སྐབས་ནི་ཀུན་ཏུ། །སྐྱབས་དང་སྐྱེལ་མ་མགོན་དང་དཔུང་གཉེན་དང་ལམ་སྟོན། །ཀུན་ནས་བཙལ་ཡང་དཔལ་ལྡན་བླ་མ་ནི་དམ་པ། །གང་ལས་གཞན་ན་རྙེད་པའི་
སྐལ་བ་ནི་མ་མཆིས། །མདོ་རྒྱུད་གདམས་པའི་བདུད་རྩི་ཡང་ཡང་དུ་བསྩལ་བ། །དུས་གསུམ་རྒྱལ་བ་ཀུན་ལས་ལྷག་པ་ཡི་བཀའ་དྲིན། །ས་གསུམ་རིན་ཆེན་དབང་གི་རྒྱལ་པོ་ཡིས་བཀང་ཡང་། །ཤིན་ཏུ་གཞལ་བ་
༥ དཀའ་བའི་ངང་ཚུལ་ལ་བསམ་ན། །དད་པའི་བ་སྤུ་ཐམས་ཅད་དུས་གཅིག་ཏུ་ལྡང་སྟེ། །འདྲེན་བྱེད་ཁོང་ནས་ཆུ་ཀླུང་རྒྱུན་རིང་དུ་འབབ་བཞིན། །སོར་བཅུའི་པད་འདབ་ཆོས་ཀྱི་འཁོར་ལོ་རུ་བཀོད་དེ། །གདུང་བའི་
4



རོལ་བའི་རྡོ་རྗེའི་གསུང་འབུམ།
དབྱངས་ཀྱི་གསོལ་བ་ལན་བརྒྱ་རུ་འདེབས་སོ། །དེང་དུས་ལྔ་བདོའི་མར་གཤམ་ནད་མུག་དང་མཚོན་འཁྲུགས། །དུག་གསུམ་རང་གཟུགས་གདུག་པས་ནོར་འཛིན་ཁྱོན་གང་བས། །སྐལ་དམན་བདག་ཅག་ཤུལ་བཞག་
བདེ་ཆེན་གྱི་གྲོང་དུ། །ཉེར་བཞིའི་དབྱིངས་སུ་གཟིམ་པའི་ངང་ཚུལ་འདི་སྐྱོ་བ། །མཐོང་གྲོལ་གཟུགས་སྐུའི་ཟླ་ཤེལ་ནུབ་རིའི་ཕག་ཡིབ་ཅིང་། །རྣམ་གྲོལ་བདུད་རྩིའི་དཔལ་སྟེར་གསུང་དབྱངས་ཀྱི་གདངས་དང་། །བརྩེ་
ཆེན་ཐུགས་རྗེས་བསྐྱངས་ཚུལ་དྲན་ཡུལ་དུ་གྱུར་བ། །བསམ་ཞིང་བསམ་ན་དབུགས་རླུང་སྙིང་ག་རུ་འཚང་ངོ་། །ཨ་ཧོ་མཚུངས་མེད་བླ་མ་ཐུགས་རྗེ་ཡི་གཏེར་ཆེན། །ཡོན་ཏན་རྒྱ་མཚོའི་གཏེར་མཛོད་སྐྱེ་དགུ་ཡི་འདྲེན་པ། །
མདོ་སྔགས་བཤད་སྒྲུབ་བསྟནཱ་པ་རིན་ཆེན་གྱི་དཔལ་ཁྱོད། །ད་ལྟ་དག་པའི་ཞིང་མཆོག་གང་ཞིག་ལ་བཞུགས་འདུག །གསོད་སར་འཁྲིད་པའི་སྐྱབས་བྲལ་དུད་འགྲོ་ཡི་ཟླ་དང་། །དམུས་ལོང་དམིགས་བུ་མེད་པར་
འབྲོག་དགོན་དུ་འཁྱམས་འདྲའི། །ཉམ་ཐག་ཕོངས་པའི་མཐར་ཐུག་ལས་ངན་གྱི་གདུལ་བྱ། །སྡུག་བསྔལ་འདི་ལས་མགོན་སྐྱབས་སུ་ཞིག་ལ་རེ་བཅས། །ཀྱེ་མ་ཀྱི་ཧུད་སྐྱབས་མགོན་ཁྱེད་ཉིད་ལས་གཞན་དུ། །རེ་ལྟོས་
འཆའ་ཡུལ་མེད་ན་ད་ལྟ་ནས་ཐུགས་རྗེའི། །ལྕགས་ཀྱུ་གནོན་པོ་དད་པའི་ཨ་ལུང་ལ་བཏབ་ནས། །ནམ་ཡང་མ་གཏོང་འདྲེན་པའི་དེད་དཔོན་གྱི་དཔལ་མཆོག །དགོངས་ཤིག་མི་མངོན་དབྱིངས་ནས་ཐུགས་རྗེ་ཡིས་
50



བདུན་
༄༅། ། དགོངས་ལ། །གཟིགས་ཤིག་ཡེ་ཤེས་གསལ་བའི་སྤྱན་རས་ཀྱིས་གཟིགས་དང་། །སྐྱོབ་ཅིག་ཟླ་བྲལ་བླ་མ་དམ་པ་ཡིས་སྐྱོབ་ཅིག །རློབས་ཤིག་གསང་གསུམ་རྡོ་རྗེའི་བྱིན་གྱིས་རང་རློབས་ཤིག །མི་གནས་ཡེ་
ཤེས་ཐུགས་གསང་དབྱིངས་མཛོད་ཀྱི་ཀློང་ནས། །དགོངས་རྒྱུད་ཟབ་མོའི་ཕ་ཕོག་བུ་བདག་ལ་སྩོལ་ལ། །ཐོས་བསམ་སྒོམ་པའི་ཡོན་ཏན་ཉམས་རྟོགས་རྣམས་འཕེལ་ནས། །འཆད་རྩོད་རྩོམ་པའི་གཏེར་ཆེན་གྲོལ་བ་རུ་
མཛོད་དང་། །ཚེ་རབས་འཕྲེང་བར་དམ་པའི་མགོན་རྣམས་དང་མི་འབྲལ། །ཟབ་རྒྱའི་ཆོས་མཛོད་རྒྱ་མཚོའི་སྣོད་མཆོག་ཏུ་གྱུར་ནས། །ལམ་ལྔ་ས་བཅུའི་མཐར་སོན་དོན་གཉིས་ཀྱི་དཔལ་ལ། །མྱུར་བར་ལོངས་སུ་སྤྱོད་
པའི་སྐལ་ལྡན་དུ་གྱུར་ཅིག །བདག་གཞན་མཁའ་མཉམ་ཡིད་ཅན་རྒྱ་མཚོ་ཡི་ཚོགས་ཀུན། །རྒྱལ་བའི་བསྔགས་པའི་མཚན་ལྡན་བླ་མ་ཡིས་རྗེས་བཟུང་། །མདོ་སྔགས་གསང་ཆེན་ཟབ་མོའི་མྱུར་ལམ་ལ་བརྟེན་ནས།
ཚེ་འདིར་ཟུང་འཇུག་དཔལ་མཆོག་ཐོབ་པ་རུ་སྨོན་ནོ། ། ༧ ཞེས་རྗེ་བཙུན་བླ་མ་དམ་པ་རྣམས་ལ་གདུང་བའི་དབྱངས་ཀྱིས་གསོལ་བ་འདེབས་པའི་ཚུལ་བྱིན་རླབས་སྤྲིན་ཕུང་དངོས་གྲུབ་ཆར་འབེབས་ཞེས་བྱ་བ་འདི་ནི། རྔ་ཡུལ་ཆོས་ཀྱི་སྡེ་ཆེན་
gt མཁས་བཙུན་གྲུབ་རིགས་བྱེ་བའི་བསྟི་གནས་དགེ་ལྡན་ལེགས་བཤད་གླིང་གི་གྲྭ་བཙུན་མཁྱེན་དཔྱོད་ཡངས་པ་དགེ་སློང་བློ་བཟང་དཀོན་མཆོག་ནས་ལྷ་རྫས་བྲི་གཞི་བཅས་འཕྲིན་ལམ་ནས་མྱུར་བར་བྲི་དགོས་ཀྱི་བཀའ་སྩལ་མ་ལྡོག་ཙམ་དུ། ༧ བླུན་རྨོངས་
51



རོལ་བའི་རྡོ་རྗེའི་གསུང་འབུམ།
བསྟན་པ་དར་རྒྱས་སམ་རོལ་མིང་བས་དབེན་གནས་མཁའ་སྤྱོད་གླིང་ནས་གང་ཤར་ཤར་མར་སུག་ལས་བགྱིས་པའོ། །དགེའོ། །
༄༅། །མོས་ལྡན་དད་པའི་རྦ་རླབས་བྱིན་རླབས་བདུད་རྩིའི་གཟེགས་མ་ཞེས་བྱ་བ་བཞུགས་སོ། ། ༈ ན་མོ་གུ་རུ་མཉྫ་ཤྲཱི་ཡེ། བདེ་ཆེན་ཐར་ལམ་སྟོན་མཛད་དྲིན་ཆེན་གྱི་བླ་མ། །དུས་གསུམ་རྒྱལ་ཀུན་ལས་ལྷག་བཀའ་
དྲིན་ནི་འཁོར་མེད། །རབ་འབྱམས་དཀྱིལ་འཁོར་རྒྱ་མཚོའི་སྤྲོ་བསྡུ་ཡི་བྱེད་པོ། །རྡོ་རྗེ་འཆང་དངོས་བློ་བཟང་ཕུན་ཚོགས་དེ་མཁྱེན་ནོ། །འགྱུར་མེད་བདེ་བ་མཆོག་གི་བརྟུལ་ཞུགས་ལ་སྤྱོད་ཅིང་། །ཟུང་འཇུག་གྲུབ་
པའི་གོ་འཕང་མཐོན་པོ་རུ་གཤེགས་པའི། །གྲུབ་མཆོག་ལཱུ་ཧི་བ་ཡི་སྒྱུ་འཕྲུལ་གྱི་ཟློས་གར། །རྣལ་འབྱོར་དབང་ཕྱུག་རྗེ་བཙུན་བླ་མ་དེ་མཁྱེན་ནོ། །དྲི་མེད་དྭངས་བསིལ་ཚུལ་ཁྲིམས་རྣམ་དག་གི་རྫིང་བུར། །
ཏིང་འཛིན་བྱེ་བའི་པད་དཀར་འདབ་བརྒྱའི་ཚོགས་རབ་བཞད། །མཁྱེན་དཔྱོད་ཤེས་རབ་ཟེའུ་འབྲུ་འབུམ་ཕྲག་གིས་མཛེས་པའི། །བསླབ་གསུམ་མཛོད་འཛིན་བཤེས་གཉེན་དམ་པ་དེ་མཁྱེན་ནོ། །མང་དུ་ཐོས་
པ་རྒྱ་མཚོའི་ཕ་མཐའ་རུ་བརྒལ་ནས། །བསམ་བྱུང་དག་པའི་རིན་ཆེན་གླིང་མཆོག་ཏུ་ཕྱིན་ཏེ། །དོན་སྒོམ་ཡིད་བཞིན་དབང་གི་རྒྱལ་བོ་མཆོག་རྙེད་པའི། །ཐོས་བསམ་བསྒོམ་པའི་གཏེར་ཆེན་བླ་མ་དེ་མཁྱེན་ནོ།
52



བརྒྱུད་
༄༅། །འཁྲུལ་བྲལ་ལུང་རིགས་བྱེ་བའི་འོད་རྣོན་གྱི་ཟེར་བརྒྱས། །མདོ་སྔགས་གཞུང་བརྒྱའི་པད་ཚལ་བཞད་པ་ཡི་དཔལ་ལ། །སྐལ་བཟང་རྐང་དྲུག་ཚོགས་རྣམས་དགྱེས་རྒུ་རུ་སྤྱོད་པའི། །འཆད་མཁས་
བཤེས་གཉེན་སྨྲ་བའི་ཉི་མ་དེ་མཁྱེན་ནོ། །ཐུབ་བསྟན་གངས་ལས་སྤོབས་པའི་གཡུ་རལ་ནི་བསིག་བཞིན། །དགག་སྒྲུབ་རིགས་ཚུལ་སྟོང་གི་སྡེར་ཚོགས་རྣམས་བསྒྲད་ནས། །རྒོལ་ངན་གཉིས་འཐུང་ཚོགས་ཀྱི་
མགོ་བོ་རྣམས་འགེམ་མཛད། །རྩོད་མཁས་དམ་པ་གདོང་ལྔའི་དབང་བོ་དེ་མཁྱེན་ནོ། །རྒྱལ་གསུང་ཐེག་གསུམ་དགོངས་དོན་ཆ་ཤས་ཀུན་ཡོངས་རྫོགས། །དཔྱད་གསུམ་དག་པའི་བསིལ་ཟེར་བརྒྱ་ཕྲག་གི་སྣང་བ།
བཤད་སྒྲུབ་བསྟན་པའི་ཀུ་མུད་ཚལ་ཆེན་ནི་རབ་རྒྱས། །རྩོམ་མཁས་བསྟན་འཛིན་ཟླ་ཤེལ་དབང་བོ་དེ་མཁྱེན་ནོ། །མཁས་པའི་མཆོག་གྱུར་དབྱིག་གི་གཉེན་པོ་ལ་འགྲན་བཟོད། །བཙུན་པའི་མཆོག་གྱུར་ཉེ་བ་
འཁོར་ཉིད་དང་མཚུངས་ལ། །བཟང་པོའི་མཆོག་གྱུར་ཀུན་བཟང་སྤྱོད་པ་ཡི་རྗེས་འགྲོ། །མཁས་བཙུན་བཟང་པོའི་དཔལ་གྱུར་བླ་མ་དེ་མཁྱེན་ནོ། །མཁྱེན་པ་མཁྱེན་རབ་དབང་ཕྱུག་འཇམ་དབྱངས་ཀྱི་ངོ་བོ།
སྐ བརྩེ་བ་བརྩེ་ཆེན་པད་དཀར་འཆང་བ་ཡི་ངོ་བོ། །ནུས་པ་ནུས་མཐུ་ཕུལ་ཕྱིན་གསང་བདག་གི་ངོ་བོ། །རིགས་གསུམ་གཅིག་བསྡུས་རྗེ་བཙུན་བླ་མ་དེ་མཁྱེན་ནོ། །དོན་གཉིས་ལྷུན་གྲུབ་རྫོགས་པའི་སངས་རྒྱས་
53



(
ད་
རོལ་བའི་རྡོ་རྗེའི་གསུང་འབུམ།
ནི་ཀུན་འདུས། །འགོག་ལམ་གཉིས་ལྡན་ཐེག་གསུམ་དམ་ཆོས་ནི་ཀུན་འདུས། །རིག་གྲོལ་བརྒྱད་ལྡན་འཕགས་ཚོགས་དགེ་འདུན་ནི་ཀུན་འདུས། །བསླུ་མེད་སྐྱབས་གསུམ་ཀུན་འདུས་བླ་མ་དེ་མཁྱེན་ནོ། །བྱིན་
རླབས་རྒྱ་མཚོའི་གཏེར་མཛོད་བརྒྱུད་གསུམ་གྱི་བླ་མ། །དངོས་གྲུབ་རྒྱ་མཚོའི་གཏེར་མཛོད་ཡི་དམ་ནི་ཞི་ཁྲོ། །འཕྲིན་ལས་རྒྱ་མཚོའི་གཏེར་མཛོད་མཁའ་འགྲོ་དང་ཆོས་སྐྱོང་། །ཀུན་འདུས་དབང་གི་རྒྱལ་བོ་བླ་མ་
དེ་མཁྱེན་ནོ། །འཁོར་བའི་མཚོ་ཀློང་ཆེ་ལས་སྒྲོལ་མཁས་ཀྱི་དེད་དཔོན། །ངན་སོང་འཇིགས་ཆེན་གཡུལ་ལས་སྐྱོབ་མཛད་ཀྱི་དཔའ་བོ། །རྣམ་གྲོལ་ལམ་བཟང་སྟོན་པའི་མཚན་ལྡན་གྱི་ས་མཁན། །སྐུ་གསུམ་
འབྲས་སྟེར་མཚུངས་མེད་བླ་མ་དེ་མཁྱེན་ནོ། །ཆུ་སྐྱེས་ཚོགས་ན་ཨུ་དུམ་ཝ་ར་བཞིན་དཀོན་ཞིང་། །སྡེར་ཆགས་དབུས་སུ་རི་དྭགས་རྒྱལ་པོ་དང་མཚུངས་ལ། །རྒྱུ་སྐར་ཁྲོད་དུ་ཉ་རྒྱས་ཟླ་བ་ལྟར་གསལ་བས། །མཁས་
གྲུབ་རྒྱ་མཚོའི་གཙུག་རྒྱན་བླ་མ་དེ་མཁྱེན་ནོ། །དུས་གསུམ་རྒྱལ་དང་རྒྱས་སྲས་རྒྱ་མཚོ་ཡི་ཚོགས་ཀྱི། །གསང་གསུམ་ཡོན་ཏན་ཕུང་པོ་ཕྱོགས་གཅིག་ཏུ་སྤུངས་པ། །མཚུངས་མེད་རྗེ་བཙུན་བླ་མ་མཆོག་ཉིད་
ལས་གཞན་ན། །བསྐལ་བ་རྒྱ་མཚོར་བསམ་ཀྱང་དམིགས་སུ་ནི་མ་མཆིས། །ཀྱེ་མ་བཀའ་དྲིན་མཚུངས་མེད་ཐུགས་རྗེ་ཡི་གཏེར་ཁྱོད། །སྙིགས་མའི་རང་མཚང་ནད་མུག་མཚོན་འཁྲུག་ལ་སྐྱོ་ནས། །སྐལ་དམན་
54



ཀ་
དགུ་
༄༅། །བདག་ཅག་དུས་འདིར་ཡལ་བ་རང་དོར་ཏེ། །གློ་བུར་ཞི་བའི་དབྱིངས་ལ་གཟིམས་པས་ན་འདི་ཅི། །ཀྱི་ཧུད་འཇམ་མགོན་རྒྱལ་བའི་བསྟན་པ་ཡི་སྣང་བྱེད། །སྐལ་བཟང་བློ་གསལ་རྒྱ་མཚོའི་ལམ་སྟོན་
གྱི་སྒྲོན་མེ། །མཁས་གྲུབ་སྨྲ་བའི་ཉི་མ་ནུབ་རིའི་ཕག་ཡིབ་སྟེ། །ས་སྟེང་འདི་ཀུན་སྨག་རུམ་འཐུག་པོ་ཡིས་ནོན་སོང་། །ད་ནི་ཅི་བྱ་འདི་བྱ་གཏོལ་མེད་དུ་གྱུར་ཏེ། །སྙིང་རླུང་སྟོད་དུ་འཚང་ཞིང་ཐམ་ཐོམ་དུ་སོང་ན།
གདུང་བའི་འབོད་ཅིང་བལྟ་བའི་ཡུལ་སྣང་ལས་འདས་པས། །ཅི་དང་ཅི་ལ་བསམ་ཞིང་ཅི་འདྲ་རེ་སྡུག་གོ། །ཨ་ཧོ་ཟླ་བྲལ་དཔལ་ལྡན་བླ་མ་ནི་དམ་པ། །ཁྱེད་ཉིད་དག་པའི་ཞིང་ཁམས་གང་ཞིག་ན་བཞུགས་འདུག །
བདག་ཅག་སྙིགས་འགྲོའི་ཉམ་ཐག་བྱང་ཆུབ་ཀྱི་ལམ་ལ། །དཀྲི་བའི་སྐྱབས་གནས་དམ་པ་སུ་ཞིག་ལ་ཞུའོ། །འཁོར་བའི་འབྲོག་དགོན་མྱ་ངམ་འཇིགས་ཆེན་གྱི་ཐང་ལ། །དམུས་ལོང་དམིགས་བུ་བྲལ་ལྟར་མཆི་
མ་ཡི་བརླུང་བཞིན། །གདུང་བའི་ཡུས་ཀྱི་གསོལ་བ་འདེབས་ཡུལ་གྱི་བླ་མ། །ད་ལྟ་གར་བཞུགས་བསམ་པས་དྲན་ཡུལ་དུ་གྱུར་སོང་། །དད་པའི་ཡིད་འཕྲོག་མཛེས་སྡུག་སྐུ་མཆོག་གི་སྣང་བ། །རྣམ་གྲོལ་བདུད་རྩིའི་
དཔལ་སྟེར་སྙན་འཇེབས་ཀྱི་གསུང་དབྱངས། །བྱམས་བརྩེས་བཀའ་དྲིན་ཆེན་པོས་བསྐྱོང་བ་ཡི་ཚུལ་སོགས། །དྲན་ཙམ་མ་གཏོགས་མཇལ་དཀའི་ཚུལ་གྱིས་ནི་སྐྱོ་བ། །སྐུ་གསུང་ཐུགས་ཡོན་འཕྲིན་ལས་རྒྱ་
55



རོལ་བའི་རྡོ་རྗེའི་གསུང་འབུམ།
མཚོ་ཡི་དཔལ་ལས། །ཆ་ཤས་ཕྲ་མོ་ཙམ་གྱིས་བ་སྤུ་ཀུན་གཡོ་ཞིང་། །སྒོ་གསུམ་ཚུགས་མི་ཐུབ་པར་གསོལ་འདེབས་ལ་བརྩོན་པའི། །འགྱུར་མེད་དད་པའི་དཔལ་གྱུར་བླ་མ་དེ་དྲན་ནོ། །རྣམ་དཔྱོད་འདབ་སྟོང་
ཀུན་ནས་བཞད་པ་ཡི་ཚལ་ནས། །ལེགས་བཤད་ཚིག་གསལ་ཟེའུ་འབྲུ་བསྟར་བ་ཡི་ཁྲོད་ནས། །དོན་ཟབ་སྦྲང་རྩིའི་དཔལ་ལ་འདོད་དགུ་རུ་སྤྱོད་པའི། །སྐལ་ཆད་སྦྲང་ཆུང་བདག་ནི་ཞེ་གཏིང་ནས་འགྱོད་དོ། །
ཁྱོད་ཐུགས་དག་པ་གཉིས་ལྡན་ཀུན་གསལ་གྱི་དབྱིངས་རུམ། །བརྩེ་ཆེན་ཐུགས་རྗེའི་སྤྲིན་དཀར་འཛུམ་པ་ཡི་ཕྲག་ལས། །མཁྱེན་རབ་སྣང་བྱེད་གཞོན་ནུའི་བྱིན་འོད་ཀྱི་གཟི་ཡིས། །བདག་བློའི་འདབ་སྟོང་
བཞད་ཕྱིར་གསོལ་བ་རང་འདེབས་སོ། །སྒོ་གསུམ་མི་ཕྱེད་གུས་པ་ཆེན་པོ་ཡི་སྒོ་ནས། །ཞིང་རྡུལ་མཉམ་པའི་ལུས་སྤྲུལ་དད་ཕྱག་རང་འཚལ་ཏེ། །ཕྱི་ནང་གསང་བའི་མཆོད་སྤྲིན་མཁའ་ཁྱབ་ཏུ་བརྡལ་ལ། །སྡོམ་
གསུམ་བཅས་དང་རང་བཞིན་སྡིག་ལྟུང་ཀུན་བཤགས་སོ། །མཛད་པ་རྒྱ་མཚོར་དགའ་བའི་ཡི་རང་གི་ངང་ནས། །ཐེག་གསུམ་ཆོས་འཁོར་རྒྱུན་ཆད་མེད་པ་རུ་བསྐོར་ཕྱིར། །གང་འཚམ་འགྲོ་འདུལ་སྤྲུལ་བའི་ས་
གསུམ་ཀུན་འགེང་ཞིང་། །རྟག་པར་བཞུགས་གསོལ་འདེབས་སོ་དགེ་བ་ནི་འདིས་མཚོན། །དུས་གསུམ་སྐྱེ་འཕགས་དགེ་ཚོགས་ཕྱོགས་གཅིག་ཏུ་སྡོམ་ནས། །རྣམ་འདྲེན་རྒྱལ་བའི་གོ་འཕང་ཐོབ་ཕྱིར་དུ་བསྔོའོ། །
56



བཅུ་བྱོན།
༄༅། ། སྐུ་གསུམ་རྒྱལ་བའི་ཞིང་ཁམས་རྒྱ་མཚོའི་ཚོགས་ཕུལ་ཏེ། །རིང་མིན་འགྲོ་ཀུན་བྱང་ཆེན་ཐོབ་པ་རུ་ཤོག་ཅིག །སྲིད་ཞིའི་གདུང་སེལ་སྐྱབས་མགོན་དམ་པ་ནི་ཁྱེད་ཀྱིས། །བདག་ཅག་འདི་ཕྱི་བར་དོའི་
འཇིགས་པ་ལས་སྐྱོབས་ཕྱིར། །དེང་ནས་བཟུང་སྟེ་བྱང་ཆུབ་སྙིང་པོ་ཡི་བར་དུ། །འབྲལ་མེད་བརྩེ་བས་དགྱེས་བཞིན་རྗེས་སུ་རང་ཟུངས་ཤིག །དལ་འབྱོར་རྙེད་དཀའ་ཚེ་ལ་ལོང་མེད་ཀྱི་ཚུལ་དང་། །སྲིད་འདིར་
གར་སྐྱེས་སྡུག་བསྔལ་རྣམ་གསུམ་གྱིས་མནར་ཚུལ། །དགེ་སྡུག་ལས་འབྲས་ཕྲ་ཞིབ་བསླུ་མེད་ཚུལ་རྟོགས་ཏེ། །ཆོས་ལ་སྙིང་རུས་ནུས་པར་བྱིན་གྱིས་རང་རློབས་ཤིག །རྒྱལ་གསུང་བརྒྱད་ཁྲི་བཞི་སྟོང་དགོངས་ཟབ་
དོན་མ་ལུས། །རྣམ་དག་ཐོས་བསམ་བསྒོམ་པས་རང་རྒྱུད་ལ་ལོན་ནས། །དྲི་མེད་འཆད་རྩོད་རྩོམ་པས་གདུལ་བྱ་ཡི་ཚོགས་ཀུན། །རྗེས་སུ་འཛིན་པའི་སྐལ་བ་ད་ལྟ་རང་སྩོལ་ཅིག །ཚུལ་ཁྲིམས་རྣམ་དག་བྱང་
ཆུབ་སེམས་མཆོག་ལ་དབང་འབྱོར། །གནས་ལུགས་དོན་རྟོགས་རིམ་གཉིས་མྱུར་ལམ་ལ་བརྟེན་ནས། །ཚེ་ལུས་འདི་ལ་ཟུང་འཇུག་རྒྱལ་ས་དེ་ཐོབ་པའི། །སྐལ་བཟང་དམ་པ་མཆོག་གི་དགའ་སྟོན་ཞིག་སྩོལ་དང་།
ཥ་ །མདོར་ན་སྐྱེ་ཀུན་དཔལ་ལྡན་བླ་མ་ཡི་རྗེས་བཟུང་། །འཁྲུལ་བྲལ་མདོ་སྔགས་ཆོས་མཛོད་རྒྱ་མཚོ་ཡི་སྣོད་གྱུར། །ས་ལམ་ཡོན་ཏན་མ་ལུས་སྐད་ཅིག་ལ་བསྒྲོད་ནས། །དོན་གཉིས་དཔལ་ཡོན་འདོད་དགུར་སྤྱོད་པ་
57



རོལ་བའི་རྡོ་རྗེའི་གསུང་འབུམ།
ལ་སྨོན་ནོ། ། ༧ ཞེས་རྗེ་བཙུན་བླ་མ་དམ་པ་དམིགས་པ་མེད་པའི་ཐུགས་རྗེ་དང་ལྡན་པ་ལ་གདུང་ཤུགས་དྲག་པོས་གསོལ་བ་འདེབས་པའི་ཚུལ་མོས་ལྡན་དད་པའི་རྦ་རླབས་བྱིན་རླབས་བདུད་རྩིའི་གཟེགས་མ་ཞེས་བྱ་བ་འདི་ནི། དགེ་ལྡན་ལེགས་
བཤད་གླིང་གི་གྲྭ་བཙུན་རྣམ་དཔྱོད་མཆོག་ལྡན་དགེ་སློང་བློ་བཟང་དམ་ཆོས་རྒྱ་མཚོ་ནས་ལྷ་རྫས་བཟང་པོའི་རྐྱེན་ཕུན་སུམ་ཚོགས་པ་དང་བཅས་ཏེ་ཡང་ཡང་བསྐུལ་མ་བྱུང་བའི་བཀའ་མི་ལྡོག་ཙམ་དུ། བེའུ་བུམ་ལག་མཐིལ་ཙམ་ཡང་མ་བསླབ་པའི་
རྨོངས་རྟུལ་ངུར་མོའི་ཟླ་བོ་འདུ་གསུམ་པ་ཝ་གཱིནྡྲ་ཤཱ་ས་ན་བྲི་ཏིའམ་མིང་གཞན་འཇིགས་མེད་རོལ་བའི་རྡོ་རྗེར་འབོད་པའི་སྙོམ་ལས་སྤྱི་བརྟོལ་མཁན་དེས་མི་ཤེས་ཤེས་བརྫུ་བྱས་ཏེ་གང་དྲན་གྲོང་རྒན་དག་གིས་བསང་མཆོད་ཀྱི་ཁ་སྨོན་ལྟ་བུའི་ཆལ་
ཆོལ་འདི་ཉིད་དབེན་གནས་མཁའ་སྤྱོད་གླིང་ནས་སོར་རྩེས་འདུ་བྱེད་བགྱིས་ཏེ་གསོལ་བ་བཏབ་པའོ། །འདིས་ཀྱང་འགྲོ་ཀུན་ཚེ་རབས་ཀུན་ཏུ་མཚན་ལྡན་བླ་མ་དམ་པས་དགྱེས་བཞིན་རྗེས་སུ་འཛིན་པའི་རྒྱུ་གྱུར་ཅིག ། སརྦ་དཱ་ཀ་ལེ་ནམ་བྷ་ཝནྟུ།
58



༄༅། །འཕྲིན་ཡིག་གི་རྣམ་བཞག་སྤྲིན་གྱི་ཕོ་ཉ་བཞུགས།
59



གཅིག་
རོལ་བའི་རྡོ་རྗེའི་གསུང་འབུམ།
༄༅། ། ན་མོ་གུ་རུ་མཉྫ་ཤྲཱི་ཡེ། བསྟན་འགྲོའི་སྤྱི་དཔལ་དམ་པ་མཆོག །རྗེ་བཙུན་བླ་མའི་ཞབས་པད་ལ། །སོར་བཅུ་སྤྱི་བོར་ཟིམ་བྱས་ནས། །གུས་པས་འདུད་དོ་དགེ་ལེགས་
སྩོལ། །དེང་དུས་སྙིགས་མ་ལྔ་བདོའི་ཆར། །མི་ལུས་དབང་བོ་སྒོ་ལྔ་ཀུན། །ཚང་ཞིང་ཡིད་དུ་འོང་ན་ཡང་། །ལོང་ཁོམ་འབྱུང་བའི་དུས་མ་མཆིས། །དབང་བོ་རྣོ་རྟུལ་ཐམས་
ཅད་ཀྱིས། །སྒོ་གསུམ་འཇུག་པ་གཅིག་བསྒྲིལ་ནས། །དགེ་བཅུ་ཁ་ཙམ་རྒྱབ་ཏུ་བསྒྱུར། །མི་དགེ་བཅུ་ཀ་དང་དུ་བླང་། །སྲོག་འཕྲོག་རྐུ་འཕྲོག་ལོག་པར་གཡེམ། །རྫུན་དང་ཚིག་
རྩུབ་ངག་ཀྱལ་སྨྲ། །ཕྲ་མ་རྣབ་སེམས་གནོད་རྒོལ་བློ། །ལོག་ལྟ་ཆང་དུད་བག་མེད་སྤྱོད། །དེ་འདྲའི་བྱ་བ་ངན་ལས་ཀྱིས། །འདི་ཕྱི་གནས་སྐབས་འཕྲལ་ཡུན་ཀུན། །ཡང་ནས་ཡང་
60



གཉིས་
༄༅། །དུ་ལོང་ལ་སྦྱོར། །ནག་པོའི་སྟོབས་ནི་རྣམ་པར་འཕེལ། །རྣམ་པར་དཀར་བ་དགེ་བཅུའི་ལས། །བྱ་ཞིང་སྒྲུབ་མཁན་ཉིན་སྐར་ཙམ། །དབང་བོ་རྣོ་རྣོ་ལྟར་བྱས་ནས། །དགེ་
ལ་བར་ཆད་བྱེད་མཁན་མང་། །གནོད་པར་བྱེད་པའི་གདུག་སེམས་དང་། །མ་རུང་གཡོ་སྒྱུའི་སྡིག་སེམས་ཅན། །ལས་ངན་གསོག་པའི་ནག་ཕྱོགས་པས། །ས་ཡི་ཁྱོན་ཀུན་འགེངས་
བའི་དུས། །བློ་གཏད་བྱ་བའི་ཡུལ་དང་བྲལ། །སྐྱིད་སྡུག་བཅོལ་བའི་གྲོགས་དང་བྲལ། །རེ་ལྟོས་བཅའ་བའི་རྗེ་དང་བྲལ། །ལས་དོན་སྒྲུབ་པའི་བྲན་དང་བྲལ། །སྐྱབས་དང་སྐྱོབས་
མཁན་སུ་ཡང་མེད། །མགོན་དང་དཔུང་གཉེན་གང་ཡང་མེད། །གཉེན་དང་ཉེ་འབྲེལ་རྣམས་ཀྱང་མེད། །གྲོགས་དང་མཛའ་བཤེས་གཅིག་ཀྱང་མེད། །གཅིག་པུར་ཨ་ཐང་ཆད་པའི་
61
པོད།



རོལ་བའི་རྡོ་རྗེའི་གསུང་འབུམ།
དུས། །ཅི་བྱ་ཅི་བྱེད་གཏོལ་མེད་དུས། །མིག་གིས་བལྟ་དབང་མེད་པའི་དུས། །མགོ་བོ་བཏེགས་དབང་མེད་པའི་དུས། །གཏམ་ངན་རྣ་སྡུག་ཐོས་པའི་ཚེ། །བརྡེག་རྡུང་ན་ཚ་རག་པའི་ཚེ། །ནོར་རྫས་ལོངས་སྤྱོད་འཕྲོག་
གླུ་ པའི་ཚེ། །ཉིན་མཚན་སྡུག་ལ་སྦྱོར་བའི་ཚེ། །སློབ་མའི་བླ་མར་གཤེ་འཐབ་སྐབས། །འབངས་སྡེས་དཔོན་ལ་གཤེ་འཐབ་སྐབས། །བུ་ཚའི་ཕ་ལ་གཤེ་འཐབ་སྐབས། །བུ་མོའི་མ་ལ་གཤེ་འཐབ་སྐབས། །ལྷ་ཁང་རྟེན་
གསུམ་བཤིག་པའི་དུས། །དམ་པའི་འདུལ་ཁྲིམས་བཤིག་པའི་དུས། །སྐྱེ་བོས་རྒྱལ་ཁྲིམས་བཤིག་པའི་དུས། །དགེ་བཅུའི་ཁྲིམས་ལ་མི་གནས་དུས། །ལས་ཚུལ་བསམ་གྱིས་མི་ཁྱབ་ཕྱིར། །དུས་ཀྱི་འགྱུར་ལྡོག་སྣ་
ཚོགས་པ། །འདི་འདྲ་བྱུང་བའི་དུས་ད་ལྟ། །འགྲོ་བ་མཆོག་དམན་ཐམས་ཅད་ཀུན། །རང་ལུས་རང་ལ་མི་དབང་ཞིང་། །གཞན་གྱི་བྲན་དུ་གྱུར་བའི་དུས། །བཟའ་བཏུང་གང་འདོད་རང་དབང་བྲལ། །འགྲོ་འདུག་འདོད་
ཀྱང་གཞན་དབང་ལགས། །མནར་ཞིང་ཀུན་ནས་རབ་ཏུ་མནར། །དབུལ་ཕྱུག་མེད་པ་ཐམས་ཅད་ཀྱིས། །ལག་པ་ཡར་བཟེད་བྱེད་པའི་ནང་། །བགོ་སྐལ་ཅི་འབབ་ཆ་མ་མཆིས། །ཕན་ཚུན་མཆོད་སྦྱིན་བགྱིད་པ་ཡི།
བསམ་པ་ཕྲ་མོ་འཁྲུངས་ན་ཡང་། །རང་དབང་འབྱུང་བའི་དུས་མི་གདའ། །མཐའ་མའི་གཞན་དབང་ཁོ་ནར་གྱུར། །མཆོད་པར་འདོད་ཀྱང་འབྱོར་བས་དབེན། །སྦྱིན་པར་སྙམ་ཡང་རང་དབང་བྲལ། །མཐོ་དམན་ཀུན་
62



པ༄༅། །གྱི་ཡིད་སེམས་ནི། །ནམ་ཡང་ཙབ་ཙུབ་ཉིད་དུ་འགྱུར། །དེ་བས་ཐུགས་ཁྲེལ་མི་མཛད་པར། །ཚོགས་རྫས་མར་ཞུན་བ་ལ་ནི། །ཉུང་ཟད་ཏིལ་གྱི་འབྲུ་ཙམ་པ། །གཙང་སྦྲ་བྱས་ཏེ་གུས་འདུད་ཀྱིས། །འགྲོ་བའི་
བསོད་ནམས་ཞིང་གི་དཔལ། །འཕྲལ་ཡུན་ལེགས་ཚོགས་འབྱུང་བའི་སྒོ། །ཨ་མདོའི་ཡུལ་གྱི་དྷི་སྤྲུལ་བ། །དམ་པ་ཟུང་གི་དྲུང་དུ་འབུལ། །བདག་ཅག་དཔོན་སློབ་སྦྱིན་བདག་བཅས། །ཐམས་ཅད་ཐུགས་བརྩེའི་མི་
འདོར་བར། །སྐྱབས་ཀྱི་འཇུག་པ་མཆོག་དམ་པ། །བཀའ་དྲིན་གནང་བ་ཡང་ཡང་མཁྱེན། །དེ་ལྟར་ཕུལ་བའི་ལེགས་བྱས་དགེས། །མཁའ་ཁྱབ་ཡིད་ཅན་མ་ལུས་པས། །བསོད་ནམས་ཡེ་ཤེས་ཚོགས་རྫོགས་ནས། །
འབྲས་བུ་སྐུ་གཉིས་དཔལ་ཐོབ་ཤོག །ལུགས་སྲོལ་གསར་རྙིང་གང་ཐད་ནས། །དབུལ་བོའི་མཐར་ཐུག་ཀུ་སཱ་ལི། །བསྟན་པའི་མིང་འཛིན་རྒན་པོ་དེས། །དབེན་གནས་མཁའ་སྤྱོད་གླིང་ཉིད་ནས། །ཟླ་ཚེས་
པ་དགེ་བར་
གུས་པས་ཕུལ། ། ༈ ན་མོ་གུ་རུ་མཉྫ་ཤྲཱི་ཡེ། དུས་གསུམ་རྒྱལ་དང་རྒྱལ་སྲས་ཇི་སྙེད་ཀྱིས། །ལེགས་པར་བསྔགས་པའི་རོལ་མོ་འབུམ་འཁྲོལ་ཡུལ། །སྐྱབས་གནས་གཅིག་ཆོག་རྒྱུལ་པོ་བླ་མ་ལ། །སྒོ་གསུམ་མི་ཕྱེད་
དད་པས་ཕྱག་བགྱིའོ། །རིང་ནས་མཛའ་ཞིང་བཤེས་པའི་གྲོགས་པོ་ཡིས། །ལན་གཅིག་མིན་པར་ཡང་ཡང་བསྐུལ་བས་ན། །རྒན་བུ་འཆོས་པོས་གང་དྲན་སྒྲོགས་པ་ལ། །དང་བའི་ཡིད་ཀྱི་རྣ་བ་བླག་ཏེ་ཉོན། །སྐྱེ་སྔོན་
གསུམ་
63



རོལ་བའི་རྡོ་རྗེའི་གསུང་འབུམ།
བསོད་ནམས་བཟང་པོས་འཕངས་བའི་འབྲས། །དལ་འབྱོར་ཚང་བའི་རྟེན་བཟང་རྙེད་དཀའ་བ། །ལན་གཅིག་ཙམ་ལ་ཐོབ་འདི་ངོ་ཤེས་བཞིན། །བསམ་བཞིན་མར་གཤམ་བསྙེགས་འདི་ཡ་ངའི་གནས། །གཞོན་ནུའི་
དུས་སུ་མ་ཞང་སྐུ་དྲིན་ལས། །སྟོན་མཆོག་མཚུངས་མེད་ཤཱཀྱའི་སྲས་པོ་ཡི། །བསྟན་པའི་སྒོར་བཙུད་དམ་པའི་རྗེས་སུ་བཟུང་། །ངུར་སྨྲིག་རྒྱལ་མཚན་འཆང་བའི་སྐལ་བ་ལྡན། །མཁས་བཙུན་དམ་པའི་གྲལ་མཇུག་
ལེགས་པར་ཟིན། །མཚན་ལྡན་བཤེས་ཀྱིས་དགྱེས་བཞིན་བསྩལ་བ་ཡི། །ཟབ་བརྒྱའི་ཆོས་ཚུལ་དུ་མར་བློ་མིག་སྦྱངས། །བསམ་རྒྱུ་ཆོས་ལས་མེད་མདོག་ལྟ་བུ་སྟོན། །བློ་རྩེ་འདུན་པ་ཆིག་དྲིལ་ཆེན་པོ་ཡིས། །བླང་དང་
དོར་བྱ་སེམས་ལ་ལེགས་སྦྱར་ནས། །ཐོས་དོན་ཆོས་སེམས་འདྲེས་པར་བགྱིས་པ་ན། །བློ་སྣ་ཐུར་དུ་འཁོར་བར་མི་འགྱུར་ཨང་། །གང་དང་གང་ཞིག་བསླབ་ཅིང་སྦྱང་ན་ཡང་། །དེ་དང་དེ་ཀུན་སེམས་ལ་མ་བསྐོར་ཏེ།
ཕ་རོལ་ཤག་འགྱེད་ཙམ་དུ་སོང་བ་ཡིས། །ལེ་ལན་རང་ལ་འཁོར་བའི་ངང་ཚུལ་སོམ། །བཤེས་གཉེན་དམ་པ་བཟང་པོའི་ཆོས་བཤད་ཀྱང་། །དད་གུས་གཤའ་མས་ལྷུར་ལེན་མ་མཆིས་པར། །རི་མོས་ཆོས་ཉན་ལྟ་བུས་
ལ་ཕན་ཏེ། །ནང་ཆ་ཕྱི་རུ་མངོན་པའི་ཚུལ་ལ་ལྟོས། །ལྷ་ཆོས་སེམས་རྒྱུད་འདུལ་བའི་ཐབས་ལགས
པ་ལགས་ཀྱང་། །སེམས་ནི་མ་ཐུལ་ཉོན་མོངས་འཕེལ་རྐྱེན་དུ། །སོང་བའི་དབང་གིས་མ་རབ་རྗེས་འབྲང་ནས། །ལས་མཐའ་
64



བཞི་
༄༅། །ལོག་པའི་ཚུལ་འདི་ངོ་རེ་ཚ། །འདུས་སྡེའི་དབུས་སུ་ལེགས་བཤད་ཆོས་སྒྲ་སྒྲོགས། །སྡིག་སྤངས་ཆོས་སྤྱོད་དགེ་ལ་ངང་གིས་འཇུག །ཉིན་བཞིན་ཡོན་ཏན་རིན་ཆེན་གོང་དུ་འཕེལ། །འདི་སྐྱིད་ཕྱི་སྐྱིད་ཡིན་པར་
ངོ་མ་ཤེས། །དད་ལྡན་སྐྱེ་བོས་རབ་གུས་ཕྱག་གི་ཡུལ། །བཀུར་ཞིང་མཆོད་པའི་གནས་སུ་གྱུར་བའི་ཚེ། །ཡ་རབ་དགེ་བའི་གྲོགས་དང་འགྲོགས་པ་སྤང་། །དམ་པའི་ལྷ་གྲལ་འདོར་འདི་ཅི་རེ་དྲན། །མ་རབ་ཐ་ཆད་སྡིག་
སྤྱོད་མཁན་རྣམས་དང་། །འགྲོགས་འདི་སླང་རྒྱབ་དྲེག་པ་ཇི་བཞིན་དུ། །བྱ་སྤྱོད་གང་དམན་ལས་ལ་ཐུར་ཐུར་བསྐོར། །ཁྱིམ་པའི་ཁྱི་གྲལ་བསྙེགས་འདི་ཨ་རེ་མཚར། །ཁྱིམ་ནི་མི་གཙང་དྲི་འཐུལ་འདམ་རྫབ་འདྲ། །
བཟའ་ཚོ་སྦྲུལ་གདུག་གནས་པའི་ཚང་དང་འདྲ། །གཞོན་གྲོགས་སྲིན་མོ་གདོང་དམར་འདྲེ་དང་འདྲ། །བུ་ཕྲུག་ཁ་ཟས་ནོར་འཕྲོག་བསེ་རག་འདྲ། །ཁྱིམ་ལ་གནས་ན་སྡིག་པའི་འཕྲུལ་འཁོར་བསྐོར། །ཁྱིམ་ལ་གནས་ན་
དགེ་བའི་སྲོག་རྩ་འཇོམས། །ཁྱིམ་ལ་གནས་ན་མ་རབ་ལས་ལ་འབད། །ཁྱིམ་ལ་གནས་ན་དགེ་སེམས་སྐྱེ་བ་དཀའ། །རྣམ་པ་ཀུན་ཏུ་རྐུ་འཕྲོག་ཁྲམ་རྫུན་དང་། །ཁེ་ཚོང་བུན་སྐྱེད་ཞིང་ལས་སོ་ནམ་གསོག །དམག་ཇག་
ཀྱ༌ འཐབ་རྩོད་གྱོད་འཚོལ་གཏམ་ངན་སྨྲ། །སྲོག་གཅོད་རྔོན་པའི་ལས་ངན་དག་ལ་འབག །ཉིན་མཚན་ཀུན་ཏུ་བུད་མེད་བུ་རྒྱུད་ཀྱི། །ཁ་ཟས་རྒྱབ་གོས་གསོ་འགེབ་གྲབཤོམ་ལ། །ནམ་ཡང་ཟད་མཐའ་མེད་པའི་བྱ་ངན་
65



ནི
རོལ་བའི་རྡོ་རྗེའི་གསུང་འབུམ།
།འདི་སྡུག་ཕྱི་སྡུག་ཡིན་པ་ངོ་ཤེས་སམ། །དེ་འདྲའི་བྱ་བྱེད་དམན་པའི་ལས་རྣམས་ལ། །དུས་རྣམ་ཀུན་ཏུ་རྩོལ་སྒྲུབ་ཆེར་བྱས་ན། །ཐར་བ་ལྟ་ཅི་བདེ་འགྲོའི་སྒྲ་ཐོས་ཙམ། །ཤིན་ཏུ་དཀའ་བར་སྣང་ངོ་ཨ་ཙ་མ། །ཁྱིམ་
གྱི་ལས་དོན་བྱ་བ་གང་ཡིན་ཀྱང་། །ཕྲ་ཞིང་ཞིབ་མོའི་བློ་ཡི་ལེགས་བརྟགས་ན། །དུག་གསུམ་དབང་གིས་སྡིག་མེད་ཤིན་ཏུ་དཀོན། །དེ་བས་ལེགས་པར་སོམ་དང་གྲོགས་པོ་ལོ། །འདི་སྣང་སོ་ནམ་ལས་ལ་རབ་
འབད་དེ། །ལོ་བརྒྱ་སྟོང་དུ་སྡོད་འདོད་གྲབ་བྱེད་ཀྱང་། །གློ་བུར་འཆི་བདག་དགྲ་བོ་ཐོག་འབབ་ལྟར། །སྐད་ཅིག་ཙམ་ལ་ལུས་སྲོག་སོ་སོར་འབྲལ། །དེ་དུས་བྱ་བྱེད་ལས་འཕྲོ་ཇི་སྙེད་ཀུན། །ཐམས་ཅད་ཅམ་གྱི་བཞག་
སྟེ་རྣམ་ཤེས་དེ། །མར་ནས་སྤུ་ཉག་བཏོན་བཞིན་འགྲོ་དགོས་སྣང་། །དེ་ཚེ་ཅི་བྱ་འདི་བྱ་ཨ་ཐང་ཆད། །སྔར་བྱས་སྡིག་པའི་ཁུར་ཆེན་ཆེས་ལྕི་ཡང་། །གཞན་དང་བཟའ་ཚོའི་ཐོག་ཏུ་བགོ་ཐབས་བྲལ། །དེ་དུས་ཁུར་བའི་
གྲོགས་བྱེད་གཅིག་ཀྱང་མེད། །རང་ཉིད་གཅིག་པུས་ཁུར་དགོས་ཡ་རེ་ང་
། །ལས་གང་མ་བྱས་བ་དང་འཕྲད་མི་འགྱུར། །བྱས་ཚད་བར་དུ་ཆུད་གཟན་མི་འགྱུར་བར། །མཐོང་བའི་ཆོས་དང་ཕྱི་མ་ལན་གྲངས་གཞན། །
ནམ་ཞིག་མི་སྨིན་པ་ཞིག་ག་ལ་མཆིས། །ཉོན་མོངས་སྡིག་སེམས་ཀུན་སློང་ཤུགས་དྲག་པོས། །གང་བྱས་ལས་ངན་སྡིག་སྟོབས་ཆེ་དྲག་པས། །སྡུག་བསྔལ་ཤུགས་དྲག་རྒྱུན་རིང་མྱོང་འབྲས་དེ། །རང་ཐོག་སྨིན་ཚེ་བཟོད་
99



ru
༄༅། །ཐབས་ཅི་རུ་བདོག །དེ་བས་རང་གི་རང་ཉིད་གཅེས་འདོད་ན། །ལྟོ་གོས་ཙམ་གྱིས་གཅེས་ཚུལ་ཐ་ཆད་ལགས། །ལས་འབྲས་བསླུ་མེད་དོན་ལ་ཡིད་ཆེས་སྐྱེད། །བླང་དོར་གོ་ལྡོག་མི་བྱ་གནད་ཀྱི་དོན། །ཚེ་
འདིའི་ལྟོ་གོས་ནོར་རྫས་སྒྲུབ་པ་ལ། །སྡིག་དང་མ་འདྲེས་དཀའ་རབ་བསྙད་པ་ནི། །གང་ནས་བསམ་ཀྱང་ཐབས་སྡུག་གཏམ་དུ་ཟད། །འཇིག་རྟེན་རྙེད་ཡུལ་ཡིན་ཞེས་ཀུན་གྱིས་སྒྲོགས། །ཤིན་ཏུ་བླུན་རྨོངས་བྱ་བྱེའུ་འབུ་
སྲིན་ཡང་། །ཁ་ལྟོ་སོས་པར་མ་ཟད་ཟླ་བ་རེར། །ཕ་མཉམ་བུ་མཉམ་འགྱུར་བ་མངོན་སུམ་ལགས། །ལྟོ་རྒྱབ་དོན་དུ་སེམས་ཚེགས་ཅི་རུ་འཚལ། །རྒྱལ་དང་དམ་པ་རྣམས་ཀྱིས་ཞལ་མཐུན་པར། །སྡིག་དང་མ་འདྲེས་
ལོག་མཚམས་ཡོངས་དབེན་པའི། །ཆོས་མཐུན་ཆ་རྐྱེན་ཕུན་སུམ་ཚོགས་པའི་ཚུལ། །ཡང་ཡང་གསུངས་པ་ཡིད་ཆེས་གནས་སུ་ཟུངས། །དེ་ཕྱིར་རང་སེམས་རང་ལ་དབང་བས་ན། །སེམས་ཀྱི་བྱེད་ལས་སྒྲུབ་མཁན་
ལུས་ངག་བཅས། །རང་གིས་ཡིན་ཕྱིར་རང་དབང་འདུ་བྱས་ཏེ། །རྣམ་པ་ཀུན་ཏུ་དགེ་ལ་བཀོལ་བར་གྱིས། །སྒོ་གསུམ་སྡིག་པའི་ལས་རྣམས་སྲོག་འཕྲོག་པའི། །དུག་བཞིན་མཐོང་ནས་རབ་ཏུ་སྤང་བར་བྱ། །དགེ་བའི་
ཚོགས་ནི་སྲོག་འཚོའི་སྨན་ལྟར་དུ། །ལེགས་པར་འབད་ནས་སྒྲུབ་འབྲས་མངོན་པར་མཛོད། །རོལ་མིང་བས་ཟླ་ཚེས་བཟང་པོ་ལ།
67



རོལ་བའི་རྡོ་རྗེའི་གསུང་འབུམ།
༄༅། །ཨ་ཁུ་ཆོས་འཕེལ་ལ་སྤྲིང་བ། ༈ ཨ་ལགས་སྐྱབས་རྗེ་མཆོག་གི་དྲུང་རམས་པ། །ཨ་ཁུ་དྷརྨ་ཝརྟིའི་སྙན་ལམ་དུ། །ཨ་བོ་ཨག་ཚོམ་འཕྱང་བས་གུས་འདུད་བཅས། །ཨ་མཚར་ཀུ་རེ་མ་ཡིན་མཆིད་ལན་ཞུ། །ཧ་
ཧའི་ངང་དུ་མི་ཚེ་འཛད་པ་ཡི། །ཧ་ལའི་རྐྱལ་ཀོག་ཉོན་མོངས་བང་མཛོད་ཅན། །ཧ་ཅང་རྨོངས་མུན་འཐིབ་པོས་རབ་ནོན་པསཾ། །ཧ་བགད་བྱེད་ཡུལ་འཆོལ་གཏམ་ལྡབ་ལྡིབ་སྒྲོགས། །ས་སྟེང་འགེང་བའི་མཐའ་དབུས་
བསྟན་དགྲའི་ཚོགས། །ཤ་ཚ་སྙིང་ཉེ་མེད་པས་ལོག་སྤྱོད་རྣམས། །ལ་ལ་ཙམ་མིན་ཐམས་ཅད་དབང་མེད་དུ། །རྭ་གདེངས་ཆོས་ཀྱི་རྒྱལ་བོའི་བསྒྲལ་བ་ངེས། །ཡ་མཐའི་སར་སོན་མཁས་གྲུབ་རིམ་བྱོན་བཀའ། །འ་
འོལ་མ་ཡིན་སྙིང་ལ་དམ་འཆིང་ཞིང་། །ཟ་ངུ་འཐུང་དུ་དགྲ་ལ་གཏད་པ་ཡི། །ཞྭ་དམར་བསྟེན་སྒྲུབ་བགྱིས་པའི་བཀའ་སྲུང་ཚོགས། །ཝ་ལྟར་ཞུམ་པ་མེད་པར་གཏིང་ནས་ཁྲོས། །ཛ་ཡའི་བཀའ་བཞིན་མ་རུང་གདུགཾ་
ཅན་རྣམས། །ཚ་གྲང་ནད་མཚོན་མི་འདོད་ཆར་བཞིན་དུ། །ཙ་ཏུར་འཕྲིན་ལས་སྒྲུབ་ལ་གཡེལ་མི་མངའ། །མ་ལུས་འགྲོ་འདྲེན་མགོན་སྐྱབས་མཛད་རྣམས་ཀྱིས། །བ་ལང་བོང་བུའི་རྫི་བོ་བྱེད་དགོས་ཀྱང་། །ཕ་མཆོག་
དམ་པའི་ཐུགསཾ་རྗེ་མཐུ་བྱིན་གྱིས། །པ་ཏྲ་ལྟར་འཁྱོག་བསམ་སྤྱོད་ལོག་རྣམས་འདུལ། །ན་འཆི་དུག་མཚོན་དམོད་སྣ་ཟུག་པ་ཡིས། །ད་ལྟ་སྙིགས་མའི་རླངས་སྤྱོད་འཕྱུར་ན་ཡང་
། །ཐ་མ་སྡིག་ལྡན་དཔུང་བཅས་རྨག་
68



ཤུ
དྲུག་
༄༅། ། མེད་དུ། །ཏཱ་ལའི་མགོ་བོ་བཅད་བཞིན་འགྲིབ་ལ་ཉེ། །ཉ་མོ་མཆིལ་བས་ཟིན་ལས་གྲོལ་བ་ལྟར། །ཇ་ཟས་འདོད་དགུའི་དཔལ་གྱིས་བཀུར་བའི་ཞིང་
། །ཆ་ལུགས་ཐ་ཆད་སྤངས་ནས་ངུར་སྨྲིག་བགོས། །ཅ
ཅོའི་གཏམ་བྲལ་ཟབ་ཆོས་བགྲོ་ལ་རིངས། །ང་བདག་འཛིན་ཞེན་ཨ་མཐས་ཅན་བདག་ལ། །ག་ལ་བསམ་ཀྱང་ཡོན་ཏན་ཏིལ་ཙམ་དཀོན། །ཁུ་ཙམ་ལྷ་ཆོས་སྒྲུབ་ཁུལ་བྱེད་མོད་ཀྱང་། །ཀ་མ་ལ་འདྲའི་ཞེ་བློ་རྣམ་དག་
དཀའ། །ཆོས་ཀྱི་མཛོད་འཛིན་དམ་པའི་སྐྱེསཾ་བུ་ཀྱེ། །ཆོས་སྐྱོང་སྲུང་ཚོགས་ཐམས་ཅད་བསྐུལ་མི་དགོས། །ཆོས་འཁོར་སྐྱོང་ལ་གཡར་དམ་མི་བསྙེལ་བར། །ཆོས་བཞིན་བསྟན་འགྲོ་སྲུང་བར་ལ་བཟླའོ། །དེ་རིང་
གསུང་འཕྲིན་འབྱོར་བས་དད་སྤྲོ་འཕེལ། །དེ་ལ་འཕྲིན་ལན་ལྡབ་ལྡིབ་ཀྱིས་ཞུས་པ། །དེ་དག་ཐམས་ཅད་ཐུགས་ལ་ལེགས་བཞག་ནས། །དེ་རིང་ནས་བཟུང་ཐུགས་ཡང་མཛད་པར་ཞུ། །ཐུགས་རླུང་བཙུད་པས་གསུས་
པ་ཆེར་ལྡིར་གྲགས། །ཐུགས་བསང་མཛད་ལ་ལྟོ་ཁུར་ཁྲེས་པོ་དོར། །ཐུགས་དགྱེས་བདེ་ཞིང་སྐྱིད་པར་ལེགས་བཞུགས་ལ། །ཐུགས་བརྩེའི་གདུལ་བྱ་སྐྱོང་ལ་ཆ་སྙོམས་མཛོད། །བར་ཆད་ཉེར་འཚེ་སྤྲོས་མེད་དབྱིངས་
* སུ་ཞི། །སྐུ་ཚེ་གཡོ་མེད་རྡོ་རྗེའི་ཁམས་ལྟར་བརྟན། །བཤད་སྒྲུབ་བྱ་བ་ཡར་ངོའི་ཟླ་ལྟར་འཕེལ། །དོན་གཉིས་ལྷུན་གྱིས་འགྲུབ་པའི་སྨོན་ལམ་ཞུ། །
69



༄༅། །སྦྱོར་བ་སེམས་བསྐྱེད་དམ་པ་ངོ་སྤྲོད་མདོར་བསྡུས། ༈ ན་མོ་གུ་རུ་མཉྫཤྲཱི་ཛཱ་ས་ཏཱ་ཡེ། རྒྱལ་ཀུན་སྙིང་རྗེའི་རང་གཟུགས་མགོན་དེས། །རྒྱལ་བཞིན་འགྲོ་ཀུན་རྣམ་གྲོལ་ལམ་གྱིས། །རྒྱལ་དབང་གོ་འཕང་མཆོག་
g ལ་འགོད་ཕྱིར། རྒྱལ་སྲས་དཔའ་ཚུལ་འཆང་དེར་འདུད་དོ། །འདི་ན་བྱང་སེམས་རྟ་བཟང་དེར་བརྟེན། །འདི་ནས་ཐར་མཆོག་གླིང་དུ་ཕྱིན་ཕྱིར། །འདི་ལྟར་བརྩོན་པ་བརྒྱ་ཡི་འབོད་དེ། །འདི་དོན་སྒྲུབ་པ་ལྷུར་ལེན་
མཛོད་ཅིག །ད་རེས་དལ་རྟེན་དོན་ཡོད་བྱ་ཕྱིར། །ད་ནས་མི་རྟག་ལྕག་གིས་བསྐུལ་ཏེ། །ད་དུང་སྲིད་མཚོ་མཐའ་མེད་འདི་ལས། །ད་ལྟ་ཉིད་ནས་ཐར་ཕྱིར་འབུངས་འཚལ། །མཁའ་མཉམ་འགྲོ་འདྲེན་དཀོན་མཆོག་
གསུམ་ལ། །མཁའ་མཉམ་ཡིད་ཅན་སྐྱོབ་ཕྱིར་སྐྱབས་ཞུ། །མཁའ་མཉམ་སྲིད་མཚོ་དོང་ནས་སྤྲུག་ཕྱིར། །མཁའ་མཉམ་འགྲོ་ལ་བྱང་སེམས་བསྐྱེད་མཛོད། །བྱང་ཆུབ་སེམས་ཀྱི་དམ་པ་མཆོག་དེ། །དེ་རིང་ཉིད་ནས་
འགྲོ་བའི་དོན་ལ། །ལ་འུར་བརྩོན་པ་དྲག་པོས་ལྷུར་བླང་། །བླང་བྱ་མཆོག་དེ་མྱུར་བར་སྒྲུབ་འཚལ། །ཨ་ཧོ་མ་རྒན་མཁའ་མཉམ་འགྲོ་བ། །ཧ་ཅང་དྲིན་ཆེན་ཤ་སྟག་ཡིན་ཕྱིར། །ཨ་རེ་བསམ་སྦྱོར་ཟླ་ལྟར་དཀར་ལས། །
ཧ་ལས་དུག་འདྲའི་བསམ་བརླག་སྤང་མཛོད། །ས་གསུམ་མཁའ་དབྱིངས་ཡོངས་སུ་ཁྱབ་པའི། །ཤ་ཚའི་གཉེན་བཤེས་གདུག་པའི་དགྲ་བགེགས། །ལ་ལུང་གང་བའི་སྲོག་ཆགས་ཕྲ་རགས། །རུ་རྨིག་ཅན་སོགས་རིས་
70
རོལ་བའི་རྡོ་རྗེའི་གསུང་འབུམ།



བདུན་
༄༅། །མེད་འགྲོ་བས། །ཡ་མཐའ་ཐུག་པ་མེད་པའི་དུས་ནས། །འ་འོལ་མིན་པར་བྱམས་ཤིང་བརྩེ་བས། །ཟ་བཏུང་གོས་རྒྱན་གནས་མལ་ཡོ་བྱད། །ཞུ་ལྷམ་ནོར་རྫས་འབྱོར་བས་བསྐྱང་ཚུལ། །ཝ་ལྟར་རྨོངས་ཀྱང་
དྲིན་ངོ་ཟིན་ན། །ཛ་ལང་གཉེནཱ་པོ་ཆོས་ལམ་བཙུད་དང་། །ཚ་གྲང་སྡུག་བསྔལ་ཀུན་ལས་སྐྱོབ་ཚུལ། །ཙ་ཏུར་དུས་ངན་ཡང་ཡང་དྲན་ནས། །མ་རྣམས་དོན་དུ་བྱམས་བརྩེས་དྲང་བས། །བ་མོ་ལྟར་དཀར་ལྷག་བསམ་
རྣམ་དག །ཕ་མཐའ་བྲལ་བའི་རིན་ཆེན་སེམས་མཆོག །པ་ར་མི་ཏའི་དགོངས་དོན་བཞིན་དུ། །ན་གཞོན་དུས་ནས་གཞན་ཕན་དོན་གཉེར། །ད་ལྟ་ཉིད་ནས་བདག་གཞན་མཉམ་བརྗེ། །ཐ་ན་རྩི་བའི་ཕ་མ་ནས་བཟུང་། །
ལའི་འདབ་བཞིན་ལུས་ཅན་ཡོངས་ལ། །ཉ་རྒྱས་ཟླ་ལྟརཾ་སེམས་མཆོག་བསྐྱེད་ནས། །ཇ་རིས་སྣང་བཞིན་རྟེན་ཅིང་འབྲེལ་འབྱུང་། །ཆ་ཤས་ཀུན་ནས་བསམ་སྤྱོད་བཟང་པོ། །ཅ་རེ་མ་ཡིན་ཀུན་ཕན་ཉི་ལྟར། །ང་རང་
གཅིག་པུས་བསྒྲུབ་ཕྱིར་བརྩོན་ན། །ག་བུར་གསུང་ལྟར་ཀུན་ཏུ་ཁྱབ་ཅིང་། །ཁ་བ་དུང་ལྟར་རྣམ་དཀར་བྱ་བ། །ཀ་ནས་བསམ་ཀྱང་རང་འདོད་བྲལ་ཚེ། །བསམ་ཞིང་བསམ་ན་བསམ་པ་ཆེས་མཆོག །ཀུན་ནས་ཀུན
ཏུ་ཀུན་ལ་མཉམ་ན། །ཡང་ནས་ཡང་དུ་ཡང་དག་སྦྱོར་བས། །དེ་དང་དེ་སྙེད་དེ་ཀུན་དོན་འགྲུབ། །ཡང་ཡང་བྱང་སེམས་གཏེར་ཁ་ཕྱེ་ནས། །ཡང་ཡང་མཁཾའ་མཉམ་ཡིད་ཅན་རྒྱ་མཚོ། །ཡང་ཡང་དྲིན་ལན་ཕན་བདེ་
71
)，



སྟོབས་ཅིང་། །ཡང་ཡང་གཏན་བདེའི་དཔལ་ལ་སྦྱོར་མཛོད། །རྒྱལ་བའི་སྲས་ཀྱི་བསམ་སྤྱོད་བཟང་པོ། །རྒྱུལ་ཀུན་སྤྱན་སྔར་ལེགས་པར་བླངས་ནས། །རྒྱལ་སྲས་དཔའ་བོའི་ངང་ཚུལ་ཕུལ་བྱུང་
། །རྒྱལ་མཆོག་གྲོ་
འཕང་བརྙེས་པར་བསྒྲུབ་འཚལ། །ཨ་ཧོ། བྱམས་བརྩེའི་འཁོར་ལོ་ལ་བརྟེན་ནཱས། །བྱང་ཆུབ་སེམས་མཆོག་གི་རྟ་ཕོས། །ཐར་བ་མཆོག་གླིང་དུ་ཕྱིན་ཏེ། །དོན་གཉིས་ལྷུན་གྲུབ་ཏུ་སྨོན་ནོ། ། ༧ ཞེས་དགེ་སྦྱོར་ལ་འཇུག་ཚེ་
སྦྱོར་དངོས་རྗེས་གསུམ་ལས་དང་པོ་སྦྱོར་བ་སེམས་བསྐྱེད་དམ་པ་ཤ་ཟིན་སྤུ་ཟིན་གྱིས་ཐོ་ཙམ་ཞིག་བརྗོད་པ་འདི་དགེ་སྦྱོང་ངག་དབང་དབྱིག་གཉེན་གྱི་བཞེད་པ་བསྐང་ཕྱིར། གྱི་ན་བ་རོལ་མིང་བས་གང་ཤར་ཡུད་ཙམ་བགྱིས་པའོ། །དགེའོ། །
རོལ་བའི་རྡོ་རྗེའི་གསུང་འབུམ།
72



བརྒྱད་
༄༅། ། དངོས་གཞི་དམིགས་མེད་དམ་པའི་ཉམས་ལེན། ༈ ན་མོ་གུ་རུ་མཉྫཤྲཱི་ཡེ། ཀ་དག་སྐྱེ་མེད་སྤྲོས་བྲལ་ཆོས་སྐུ། །རྩལ་སྣང་འགགས་མེད་རང་གདེང་ལོངས་སྐུ། །ཟུང་འཇུག་གཉིས་མེད་ཐུགས་རྗེ་སྤྲུལ་སྐུ། །སྐུ་
གསུམ་དབྱེར་མེད་བླ་མར་འདུད་དོ། །སེམས་དང་སེམས་ཉིད་དབྱེ་ཤན་ཕྱེ་ལ། །སེམས་ནི་རྣམ་རྟོག་གྱ་མ་གྱུའོ། །སེམས་ཀྱི་གནས་ལུགས་རང་བྱུང་རིག་པ། །སེམས་ཉིད་གཉུག་མ་ལྷན་སྐྱེསཾ་ཡེ་ཤེས། །ཡེ་ནས་རང་ལ་
འདུ་འབྲལ་མེད་དེ། །ཡེ་རིག་སྒོམ་བྱ་སྒོམ་བྱེད་ལས་འདས། །ཡེ་ཡིན་ཀུན་བཟང་ཁྱབ་བརྡལ་ཀློང་ཡངས། །ཡེ་དག་དགོངས་པ་ཁྱད་ཆོས་འཕགས་སོ། །ཀ་དག་གཟོད་མ་ཆོས་སྐུའི་ཀློང་ཡངས། །ཁ་དོག་མཚན་མའི་
པ་ཀུན་བྲལ། །ག་ལ་བསམ་ཀྱང་བརྗོད་བྲལ་གནས་ལུགསཾ། །ང་དང་ང་ཡུལ་འཛིན་པ་རང་སངས། །ཙ་ཅོའི་ཚིག་གི་བརྗོད་མཐའ་བྲལ་བ། །ཆ་ཤས་ཡོད་མེད་མུ་བཞི་ལས་འདས། །ཇི་ལྟར་སྣང་བ་རྟེན་འབྱུང་
ཚོན་རིས། །ཉ་རྒྱས་ཆུ་ཟླ་ཇི་བཞིན་བདེན་མེད། །ཏ་ཐཱ་ག་ཏའི་དགོངས་བཞེད་མཐར་ཐུག །ཐ་མལ་ཤེས་པ་ཟིང་ཁ་རྒྱ་ཡན། །ད་ལྟའི་ཤེས་རིག་གདོང་འདེད་བྱས་པས། །ན་ཚོད་གཞོན་ཚེ་ངེས་ཤེས་འདྲོང་ཡོང་། །པ་ར་
སྒྲ་ མི་ཏ་མདོ་སྔགས་ཟུང་འབྲེལ། །ཕ་ཅིག་དམ་པའི་ཞི་བྱེད་གདམས་པ། །བ་མོ་ལྟར་དཀར་ཟླ་གྲགས་མན་ངག །མ་ཅིག་ལབ་སྒྲོན་གཅོད་ཡུལ་དགོངས་ཟབ། །ཙ་རི་ཏྲ་འདྲའི་དབེན་པའི་གནས་ལས། །ཚ་གྲང་དཀའ་བ་
73
ས་པ་ཀུན་



རོལ་བའི་རྡོ་རྗེའི་གསུང་འབུམ།
ཁྱད་དུ་བསད་ནས། །ཛ་ལང་འདུལ་ཕྱིར་གཅིག་དྲིལ་སྒོམ་ན། །ཝ་ལེར་ནང་ནས་གདེངས་ཚད་ཐོབ་འོང་། །ཞྭ་མོ་དམར་སེར་གྲུབ་མཐའི་ཁ་འཛིན། །ཟ་འདོད་གྲོང་ཆོག་ཞེན་པ་སྤངས་ནས། །འ་འོལ་འདི་འཛིའི་སྤྲོས་
པ་དོར་ཏེ། །ཡ་རབ་དམ་པའི་རྣམ་ཐར་སྐྱོང་མཛོད། །ར་ལོ་ནཱ་རོའི་ཐུགས་བཅུད་ཟབ་མོ། །ལ་ལི་ཏ་ཡི་མན་ངག་ཇི་བཞིན། །ཤ་བ་རི་བཞིན་ཚེའི་མཐར་གཏུགས་ཏེ། །ས་ར་ཧ་བཞིན་ཉམས་རྟོགས་ལྡན་མཛོད། །ཧ་ས་
བཛྲ་ཐུགས་བཞེད་བཞིན་དུ། །ཨ་དོན་སྐྱེ་མེད་དགོངས་པ་ཟབ་མོ། །ཧ་ཅང་མཁས་གྲུབ་དམཾ་པ་ཐམས་ཅད། །ཨ་ཧོ་མཐར་ཐུག་སྐྱེར་སོ་མཐུན་ནོ། །ཡང་ཅིག་ཉོན་དང་གྲོགས་པོ་དམ་པ། །ཡང་ན་ལྟ་བ་མཐོང་པར་ཨེ་
འདུག །ཡང་ཡང་བལྟས་པའི་མི་མཐོང་བ་དེ། །ཡང་དག་མཐོང་བ་དམ་པ་དེའོ། །རྣམ་མང་ཚིག་གིས་ངོ་སྤྲོད་བཏབ་ཀྱང་། །རྣམ་རྟོག་ཉི་རྡུལ་བཞིན་དུ་འཚུབ་ལས། །རྣམ་ཀུན་རང་ངོ་འཕྲོད་པར་དཀའ་ཕྱིར། །རྣམ་
དག་སེམསཾ་ལ་བཟོ་མེད་ལྟོས་དང་། །སེམས་ལ་སེམས་ཀྱི་བལྟས་པའི་ཚེ་ན། །རང་ངོ་རང་ཤེས་ཙམ་ལས་དོན་ལ། །ཡང་ནས་ཡང་དུ་བལྟས་ཀྱང་མི་མཐོང་། །ལྟ་བ་ལྟ་སར་མེད་པ་དེ་ལགས། །མེད་ཀྱང་རིག་པའི་
རང་བཞིན་གསལ་བ། །གསལ་ཡང་རིག་པའི་ངོ་བོ་སྟོང་བ། །སྟོང་གསལ་བརྗོད་མེད་སེམས་ཀྱི་གནས་ལུགས། །བཟོ་མེད་རིང་བབ་ཚུལ་གྱི་བསྐྱང་མཛོད། །ཨ་ལ་ཡེ། ཀ་དག་གི་རིག་པ། འོད་གསལ་གྱི་ཁོར་ཡུག །
74



དགུ་བྱོན།
སྦ༄༅། །ཀུན་ཁྱབ་ཀྱི་ཀློང་ཡངས། །གཞི་གྲོལ་དེ་ཨ་ཧོ། ༧ ཞེས་ཆོས་ལ་འཇུག་པའི་ཚེ་དམ་པ་གསུམ་ལས་དངོས་གཞི་དམིགས་མེད་ཀྱི་ཚུལ་མིང་ཐོ་ཙམ་འདི་ཡང་དགེ་སློང་རིན་ཆེན་མིང་གིས་བསྐུལ་བཞེད་མ་ལྡོག་ཙམ་འདི། ཐོས་མྱོང་གང་གི་
དབེན་པའི་རྨོངས་པ་རོལ་མིང་བས་གང་ཤར་ཤར་མར་སུག་བྲིས་བགྱིས་པའོ། །དགེའོ། །
༈ ཡི་དམ་དང་ཐུགས་ཡིད་གཅིག་ཏུ་བསྲེ་ཚུལ། ན་མོ་གུ་རུ་བྷྱ༔ བླ་མ་རྒྱལ་ཡུམ་མཁའ་སྤྱོད་དབང་མོ་སྐྱབས་ཀུན་འདུས་ཀྱི་བདག་ཉིད་སྤྱི་གཙུག་ཏུ་བཞུགས་པར་མོས་ལ། དེ་ལ་མོས་གུས་གདུང་ཤུགས་དྲག་པོས་བྱང་
ཆུབ་བར་དུ་སྐྱབས་སུ་འགྲོ་ཞིང་། དེའི་དྲུང་དུ་བྱང་ཆུབ་མཆོག་ཏུ་སེམས་བསྐྱེད། གསོལ་བ་ཡང་ཡང་གདབ་ཅིང་དབང་བཞི་བླང་བའི་དམིགས་པའམ་འོད་དུ་བྱས་ཏེ། བླ་མ་མཁའ་སྤྱོད་དབང་མོའི་སྐུ་གསུང་ཐུགས་དང་
རང་གི་ལུས་ངག་ཡིད་གསུམ་མམ། བླ་མ་མཁའ་སྤྱོད་དབང་མོའི་ཐུགས་དང་རང་སེམས་དབྱེར་མེད་དུ་བསྲེས་ལ། སྟོང་བ་སེམས་ཀྱི་ངོ་བོ། གསལ་བ་སེམས་ཀྱི་རང་བཞིན། ཟུང་འཇུག་སེམས་ཀྱི་གནས་ལུགས་
* གསུམ་ངེས་པར་བྱས་ལ་དེའི་ངང་དུ་མཉམ་པར་བཞག །དེའི་ཚེ་བྱང་རྒོད་སོགས་རྣམ་རྟོག་གང་སྐྱེས་ཀྱང་བླ་མ་མཁའ་སྤྱོད་དབང་མོ་ལ་དད་པ་བསྐྱེད་ནས་ཡང་འཇོག་བྱས་ན་རྣམ་རྟོག་རང་གྲོལ་དུ་འགྲོ་བ་ཆོས་ཉིད་
75



རོལ་བའི་རྡོ་རྗེའི་གསུང་འབུམ།
ཡིན། དེ་ལྟར་དད་པ་བསྐྱེད་ན་དཀོན་མཆོག་རྗེས་སུ་དྲན་པའི་བསོད་ནམས་ཐོབ་ཅིང་། གེགས་སེལ་བོགས་འདོན་སོགས་ལའང་དེ་ཟབ་པས་གེགས་དང་གོལ་ས་འབྱུང་དོགས་མེད། དུག་གསུམ་སོགས་སེམས་དང་
སེམས་བྱུང་གི་རྣམ་རྟོག་ཚོགས་བཟང་པོ་བརྒྱ་དང་ངན་པ་སྟོང་ཤར་ཡང་དགག་མི་དགོས། རྣམ་རྟོག་མ་ཤར་ན་གྲོལ་རྒྱུ་མེད། གནས་ན་དྭངས་ཆ་དགོས། གསལ་ན་ལྷོད་ཆ་དགོས། འགྱུ་ན་གྲོལ་ཆ་དགོས། གནས་ན་
དྭངས་ཆ་མེད་ན་ཞི་གནས་ཀྱི་སྙིགས་མ་ཡིན། གསལ་ན་ལྷོད་ཆ་མེད་ན་འཆིང་བ་ལས་མི་གྲོལ་བ་ཡིན། འགྱུ་ན་གྲོལ་ཆ་མེད་ན་ཐ་མལ་བ་བཞིན་དུ་འཁྲུལ་བ་རྒྱ་འབྱམས་སུ་འགྲོ་བ་ཡིན་པས་དེ་གསུམ་སྤང་དགོས། ཐ་
མལ་གྱི་ཤེས་པ་ལ། འཁྲུལ་རྟོག་ཐ་མལ་གྱི་ཤེས་པ་དང་། ཉམས་ཞེན་ཐ་མལ་གྱི་ཤེས་པ། གཉུག་སེམས་ཐ་མལ་གྱི་ཤེས་པ་ལས། ཕྱི་མ་ཉིད་ནི་དེ་ཕན་ཆད་དུ་འཁྲུལ་རྒྱུ་མེད་པའི་མཚམས་སུ་ཤེས་རིག་གོ་མ་འགགས་པ་
དེའི་སྟེང་དུ་རང་ས་ཟིན་པར་བྱས་ཏེ། ཟ་ཉལ་འགྲོ་འདུག་བསྒོམ་བཟླས་ཀྱི་སྐབས་སོགས་རྣམ་པ་ཐམས་ཅད་དུ་ངང་རྒྱུན་སྐྱོང་ཞིང་གོམས་པར་བྱ་དགོས་པ་ཡིན་གསུངས་སོ། །
76



༄༅། །ཞབས་བརྟན་གསོལ་འདེབས་འཆི་མེད་རྡོ་རྗེའི་དགའ་སྟོན།
77



གཅིག་
རོལ་བའི་རྡོ་རྗེའི་གསུང་འབུམ།
༄༅། ། ན་མོ་གུ་རུ་མཉྫཤྲཱི་ཡེ། རབ་འབྱམས་སྲས་བཅས་རྒྱལ་བའི་ཡེ་ཤེས་སྐུ། །མ་ལུས་འགྲོ་བའི་མགོན་དུ་ཡོངས་ཤར་བ། །སྐྱབས་ཅིག་འཆི་མེད་ཚེ་མཐའ་ཡས་པ་ཡིས།
གསང་གསུམ་དགེ་མཚན་བྱེ་བའི་རྟག་ཏུ་སྐྱོངས། །རྣམ་དག་གསུང་ངག་མཛོད་ལ་དབང་བསྒྱུར་ཞིང་། །མཁས་ཀུན་དགའ་མཛད་དབང་བཞིའི་ཆུ་རྒྱུན་གྱིས། །རིན་ཆེན་སྐུ་བཞིའི་
ས་བོན་བསྐྲུན་མཁས་པ། །མཚུངས་མེད་ཆོས་རྗེ་དམ་པ་ཞབས་བརྟན་གསོལ། །དཔལ་ལྡན་ས་སྐྱའི་འཇམ་དབྱངས་རིམ་བྱོན་གྱིས། །སྙན་བརྒྱུད་ཚོགས་སློབ་གདམས་པས་སྐལ་
ལྡན་རྣམས། །སྨིན་མཛད་སྨྲ་བའི་དབང་ཕྱུག་ཆོས་ཀྱི་རྗེ། །འཇིགས་བྲལ་སེང་གེའི་ཁྲི་ལ་ཞབས་བརྟན་གསོལ། །རྨད་བྱུང་གདམས་ངག་རིན་ཆེན་ཆོས་སྲིད་ལ། །དབང་བསྒྱུར་
78



གཉིས་
༄༅། ། སྐུལ་བཟང་འདྲེན་མཁས་དགེ་བའི་བཤེས། །མདོ་སྔགས་རིག་གཞུང་ལེགས་བཤད་རྒྱུ་མཚོའི་མཛོད། །མཚུངས་མེད་དཔལ་ལྡན་བླ་མར་ཞབས་བརྟན་གསོལ། །འཇམ་
མགོན་ངག་གི་དབང་པོས་བྱིན་རླབས་མཐུས། །ཕུལ་བྱུང་ལུང་རྟོགས་ཡོན་ཏན་རྒྱ་མཚོའི་གཏེར། །བཤད་དང་སྒྲུབ་པའི་དཔལ་ལ་དབང་འབྱོར་བའི། །མཚན་ལྡན་བཤེས་གཉེན་
དམ་པ་ཞབས་བརྟན་གསོལ། །འཇིགས་མེད་ཐེག་པ་མཆོག་གི་ཆོས་སྲིད་ལ། །དབང་བསྒྱུར་ཐུབ་བསྟན་བཤད་དང་སྒྲུབ་པ་ཡིས། །ཕྱོགས་མཐར་དར་ཞིང་རྒྱས་ཕྱིར་རྟག་རོལ་
བའི། །མགོན་ཁྱེད་རྡོ་རྗེའི་ཁྲི་ལ་ཞབས་བརྟན་གསོལ། །བདག་ཅག་ལྷག་བསམ་དག་པའི་མདུན་བསུས་ནས། །སྒོ་གསུམ་རྣམ་དཀར་ཕུང་བོ་མ་ལུས་པ། །ཀུན་ཀྱང་སྐྱེས་མཆོག་
79
པོད།



རོལ་བའི་རྡོ་རྗེའི་གསུང་འབུམ།
དམ་པ་ཁྱེད་རྣམས་ཀྱིས། །ཞབས་པད་བརྟན་པའི་རྒྱུ་རུ་ཡོངས་སྨིན་ཤོག །ཐུབ་བསྟན་འཛིན་མཛད་རྡོ་རྗེ་སློབ་དཔོན་ལྔའི། །ཞབས་པད་རྡོ་རྗེའི་ཁྲི་ལ་རྟག་རོལ་ནས། །ཟབ་རྒྱས་མདོ་སྔགས་ཆོས་ཆར་འབུམ་འཇོ་བས།
བཤད་སྒྲུབ་བསྟན་པ་ཡུན་གནས་དར་རྒྱས་ཤོག །བླ་མ་མཆོག་གསུམ་ཡི་དམ་སྲུང་ཚོགས་ཀྱི། །ཐུགས་རྗེ་བྱིན་རླབས་བདེན་པའི་མཐུ་སྟོབས་དང༌། །ཆོས་དབྱིངས་རྣམ་དག་རྟེན་འབྱུང་བསླུ་མེད་མཐུས། །སྨོན་དོན
གེགས་མེད་ཡིད་བཞིན་འགྲུབ་གྱུར་ཅིག །དམ་པའི་ཐུགས་བསྐྱེད་སྨོན་པའི་མཐུ་དཔལ་དང་། །བདག་ཅག་དད་སློབ་འདུས་པའི་སྡེ་ཆེན་གྱིས། །ཐུགས་མཐུན་མོས་གུས་ལྷག་བསམ་དག་སྟོབས་ཀྱིས། །བསྟན་འཛིན་
ཞབས་བརྟན་བསྟན་པ་རྒྱས་གྱུར་ཅིག ། ༧ ཅེས་པའི་ཞབས་བརྟན་གསོལ་འདེབས་སྨོན་ཚིག་དང་བཅས་པ་འཆི་མེད་བདེ་ཆེན་རྡོ་རྗེའི་དགའ་སྟོན་ཞེས་བྱ་བ་འདི་ནི། རྡོ་རྗེའི་རིག་འཛིན་མཆོག་གི་སྐུ་སྲས་པདྨ་དྲི་མེད་འོད་ཟེར་ནས་སྔ་ཕྱིར་ཡང་ཡང་
བསྐུར་བའི་བཀའ་མ་ལྡོག་ཙམ་དུ༔ བན་རྒན་འཕྱེ་བོ་ཆོས་དྲེད་རོལ་མིང་བས་གང་ཤར་མཁའ་སྤྱོད་གླིང་ནས་སུག་ལས་བགྱིས་པའོ། །དགེའོ། །
08



༄༅། ། ཞབས་བརྟན་སྨོན་ཚིག་འཆི་མེད་རྡོ་རྗེའི་སྒྲ་དབྱངས། ༈ ན་མོ་གུ་རུ་མཉྫ་ཤྲཱི་ཡེ། བླ་མ་མཆོག་གསུམ་ཚེ་ཡི་ལྷ་གསུམ་དང༌། །ཡི་དམ་མཁའ་འགྲོ་ཆོས་ནོར་སྐྱོངས་རྣམས་ཀྱིས། །ཐུགས་རྗེ་གསང་གསུམ་བྱིན་
རླབས་བདེན་མཐུ་ཡིས། །བཀྲ་ཤིས་དགེ་ལེགས་བྱེ་བའི་ཆར་ཆེན་སྙིལ། །མཐའ་ཡས་ལུས་ཅན་སྲིད་པའི་མཚོ་ཀློང་ལས། །བསྒྲལ་ནས་རྣམ་གྲོལ་རིན་ཆེན་གླིང་མཆོག་ཏུ། །འདྲེན་མཁས་ངུར་སྨྲིག་འཛིན་པའི་དད་
དཔོན་ཆེ། །ངག་དབང་ཀུན་དགའ་རིན་ཆེན་ཞབས་བརྟན་གསོལ། །ཉམ་ཐག་སྙིགས་འགྲོ་མགོན་མེད་གདུལ་དཀའ་རྣམས། །ཐབས་མཁས་བརྩེ་ཆེན་ཐུགས་རྗེའི་ལྕགས་ཀྱུ་ཡིས། །ཉེར་དྲངས་ཕན་པའི་དཔལ་ལ་
ལོའགོད་མཁས་པ། །འཇམ་དབྱངས་སྨྲ་བའི་སེངྒེ་ཞབས་བརྟན་གསོལ། །གང་ཐུགས་མཁྱེན་བརྩེ་རོལ་བའི་ཆུ་འཛིན་ལས། །མདོ་སྔགས་ཟབ་རྒྱའི་སྦྲང་ཆར་འབུམ་འཇོ་བས། །ཐུབ་བསྟན་པདྨའི་ཚལ་ཆེན་རྒྱས་མཛད་པ། །
སྐལ་བཟང་དགེ་ལེགས་རྒྱ་མཚོ་ཞབས་བརྟན་གསོལ། །ཚུལ་ཁྲིམས་རྣམ་དག་ངུར་སྨྲིག་གོས་ཀྱི་མཛེས། །བྱམས་བརྩེའི་བྱང་སེམས་རིན་ཆེན་གཏེར་ཁ་ཕྱེ། །བཤད་དང་སྒྲུབ་པའི་རྒྱལ་མཚན་བསྒྲེང་མཁས་པ། །ངག་
ཀླུ་ དབང་ལུང་རྟོགས་དཔལ་འབྱོར་ཞབས་བརྟན་གསོལ། །ཟླ་བྲལ་མཁས་གྲུབ་དུ་མའི་རྗེས་སུ་བཟུང་། །རིས་མེད་བསྟན་འཛིན་དམ་པར་མངའ་གསོལ་མཛད། །ཐེག་མཆོག་ཆོས་ཀྱི་སྲིད་ལ་དབང་བསྒྱུར་མཁན། །
81



འཇིགས་མེད་རོལ་བའི་རྡོ་རྗེ་ཞབས་བརྟན་གསོལ། །བདག་ཅག་དུས་གསུམ་བསགས་པའི་དགེ་བའི་ཚོགས། །ལེགས་བྱས་པད་རྩ་ལྟར་དཀར་ཇི་སྙེད་ཀུན། །དམ་པ་རྣམས་ཀྱི་ཞབས་པད་སྲིད་མཐའི་བར། །བརྟན་
པའི་རྒྱུ་རུ་མངོན་དུ་འགྱུར་བར་ཤོག ། ༧ ཅེས་ཞབས་བརྟན་སྨོན་ཚིག་འཆི་མེད་རྡོ་རྗེའི་སྒྲ་དབྱངས་ཞེས་བྱ་བ་འདི་ཡང་། དཔལ་དགེ་ལེགས་གཏེར་མཛོད་གླིང་གི་སྐྱོར་དཔོན་རྣམ་དཔྱོད་ཀྱི་འདབ་བརྒྱ་མཆོག་ཏུ་བཞད་པའི་དགེ་སློང་དགེ་ལེགས་རྒྱ་མཚོ་
ནས་ལྷ་རྫས་བྲི་གཞི་བཅས་ཡང་ཡང་ནན་བསྐུལ་མཛད་པས་བཞེད་པ་མ་ལྡོག་ཙམ་དུ། ཐ་ཤལ་གྱི་ན་བ་བྱམས་པ་ཆོས་དཔལ་རྒྱ་མཚོའམ་རོལ་མིང་བས་དབེན་གནས་མཁའ་སྤྱོད་གླིང་ནས་སུག་རིས་སུ་བཏབ་པའོ། ། དགེའོ། །
ཟ
རོལ་བའི་རྡོ་རྗེའི་གསུང་འབུམ།
32



༄༅། །བསླབ་བྱ་ཉབ་ཉོབ་ཉེས་ལྟུང་རྙོགས་ཆུ་འབྱེད་བྱེད་ཆུ་དྭངས་ནོར་བུ་ཞེས་བྱ་བ་བཞུགས་སོ། །
83



གཅིག་
རོལ་བའི་རྡོ་རྗེའི་གསུང་འབུམ།
༄༅། ། ན་མོ་གུ་རུ་མཉྫ་ཤྲཱི་ཡེ། སྐྱབས་གནས་མཆོག་གསུམ་རྒྱ་མཚོའི་སྤྱི་དཔལ་ཆེ། །བཀའ་དྲིན་ཟླ་བྲལ་མཚན་ལྡན་བླ་མ་ཡི། །ཞབས་རྡུལ་བདག་གཙུག་བདེ་ཆེན་འཁོར་ལོའི་
དབུས། །མི་འབྲལ་མཛེས་བྱེད་རྒྱན་དུ་བཀོད་དེ་འདུད། །རྣམ་འདྲེན་རྒྱལ་ཀུན་ལས་ལྷག་ཐུགས་བསྐྱེད་ཅན། །སྟོན་མཆོག་མཚུངས་མེད་ཤཱཀྱའི་རྒྱལ་པོ་ཡི། །བཀའ་ཁྲིམས་རྒྱུ་
འབྲས་བསླུ་མེད་ངང་ཚུལ་འདི། །ཀུན་གྱིས་ཚུལ་བཞིན་རྟོགས་པར་བྱིན་གྱིས་རློབས། །འདི་ན་དེང་དུས་རབ་བྱུང་སྡིག་སྤྱོད་མཁན། །ལས་འབྲས་ཁྱད་དུ་གསོད་པའི་གདོལ་བའི་
རིགས། །བདག་འདྲའི་ལས་ངན་བསགས་རྣམས་ཐམས་ཅད་ལ། །ཡང་ཡང་བ
ཡང་བསམ་ན་མིག་ནས་མཆི་མ་འཁྲུགས། །མ་བྱེད་མ་བྱེད་སྲོག་གཅོད་ལས་མ་བྱེད། །མ་མཆོད་མ་མཆོད་
84



ཤུ
གཉིས་
༄༅། ། དམར་གྱི་ལྷ་མ་མཆོད། །མ་བསམ་མ་བསམ་བདུད་ལས་འདི་མ་བསམ། །མ་གསོག་མ་གསོག་ཚོགས་ངན་ལས་མ་གསོག །སྟོན་པ་མཚུངས་མེད་ཟས་གཙང་སྲས་པོ་
ཡིས། །བསྟན་པ་ཟླ་བྲལ་མདོ་སྔགས་ཆོས་འཁོར་བསྐོར། །བསྟན་པ་ཡོངས་སུ་རྫོགས་པའི་རྩ་བ་ནི། །ལས་འབྲས་ཕྲ་ཞིབ་ཚུལ་རྣམས་འདི་བསྟན་ཏོ། །དགེ་སྡིག་ལས་ལ་བླང་དོར་
ཚུལ་བཞིན་དུ། །ལེགས་པར་བྱེད་རྣམས་སྟོན་པའི་རྗེས་འཇུག་ལགས། །བླང་དོར་གོ་ལོག་བྱེད་པའི་རིགས་རྣམས་ནི། །མུ་སྟེགས་བྱེད་དང་བོན་ནག་རྗེས་འཇུག་ལགས། །དགེ་ལས་
བདེ་འབྱུང་སྡིག་ལས་སྡུག་བསྔལ་འབྱུང་། །དགེ་སྡུག་ལས་ཀྱི་རྒྱུ་འབྲས་བསླུ་མེད་འདི། །ཚུལ་བཞིན་སྟོན་པའི་ཚད་མའི་སྐྱེས་བུ་མཆོག །ཐུབ་དབང་སྨྲ་བའི་ཉི་མ་གཅིག་པུ་ངེས། །
85
པོད།



རོལ་བའི་རྡོ་རྗེའི་གསུང་འབུམ།
སྟོན་པའི་དགེ་བ་ཆེ་རག་གང་བྱས་རྒྱུས། །ཆུད་མི་ཟ་བར་འབྲས་བུ་བདེ་བ་འབྱུང་། །སྡིག་པ་ཆེ་ཕྲ་གང་བྱས་དེ་ཡི་རྒྱུས། །ཆུད་མི་ཟ་བར་འབྲས་བུ་སྡུག་བསྔལ་འབྱུང་། །འདི་དང་ཕྱི་མ་བར་དོའི་གནས་རྣམས་སུ། །བདེ་
བ་ཆེ་ཕྲ་གང་འབྱུང་དགེ་འབྲས་ལགས། །སྡུག་བསྔལ་ཆེ་ཕྲ་གང་འབྱུང་དེ་དག་ཀུན། །སྡིག་འབྲས་ཡིན་པ་དེ་ནི་གོར་མ་ཆག །དེ་བས་རྒྱུ་འབྲས་བསླུ་བ་མེད་ཚུལ་འདིར། །བསམ་ནས་རང་གི་ལུས་ངག་ཡིད་གསུམ་ལ། །
བརྟག་ཅིང་དཔྱ་ དགེ་སྡིག་བླང་དོར་ཚུལ། །ཕྲ་ཞིང་རབ་ཏུ་ཕྲ་བའི་ཚུལ་ལ་སོམས། །སྒོ་གསུམ་ལས་རྣམས་དགེ་སྡིག་གང་འགྱུར་ལ། །ལེགས་པར་དབྱེ་བསལ་བགྱིས་ནས་ཞིབ་མོའི་བློས། །རང་གི་རང་ཉིད་མི་
བསླུ་བ་ཡི་དོན། །འདི་ལ་སྲོག་བརྡོས་བྱས་ཏེ་གཟབ་འཚལ་ལོ། །དགེ་བ་ཆེ་ཕྲ་གང་བྱས་དེ་ཡིས་ནི། །ཕུན་ཚོགས་བདེ་བ་ཆེ་ཕྲ་དེ་བཞིན་འབྱུང་། །སྡིག་པ་ཆེ་ཕྲ་གང་བྱས་དེ་ཡིས་ནི། །མི་འདོད་སྡུག་བསྔལ་ཆེ་ཕྲ་དེ་ལྟར་
འབྱུང་། །འདི་ན་ལྟར་སྣང་ཙམ་གྱི་དགེ་བ་ནི། །དགེ་བའི་གྲངས་སུ་འགྲོ་དང་མི་འགྲོ་ཡང་། །བསམ་པ་དག་དང་མ་དག་ཁྱད་པར་ལགས། །བསམ་པ་དམན་ན་དགེ་བ་འགྲོ་བ་དཀའ། །སྡིག་པ་བྱས་པ་སྡིག་པར་འགྱུར་
མི་འགྱུར། །སུས་ཀྱང་ཁ་ཚོན་ཆོད་པར་དཀའ་བར་གདའ། །བསམ་པར་རྣམ་པར་དག་ན་སྡིག་ཆེན་ཡང་། །དགེ་བར་འགྲོ་བར་བསམ་པའི་ཁྱད་པར་ལགས། །ལུས་ངག་དགེ་སྡུག་གང་དང་གང་ཡིན་ཀྱང་། །བསམ་
86



ལྷ
གསུམ་
༄༅། །པའི་དབང་གིས་ཁ་ལོ་གང་དུ་བསྒྱུར། །མ་ངེས་པ་ན་ལེགས་པར་རྟག་དཔྱད་ནས། །དགེ་བའི་ཕྱོགས་སུ་འགྲོ་ངེས་བགྱིད་འཚལ་ལོ། །ཚེ་གང་ལྟར་སྣང་དགེ་ཆེན་བསགས་ན་ཡང་། །རྒྱུ་འབྲས་བསླུ་མེད་
འཆོལ་ཉོག་བྱེད་པས་ན། །དེ་ཡིས་དགེ་ཚོགས་འདི་སྣང་ཆོས་སུ་ཟད། །ཕྱི་མར་སྟོངས་ལོག་བྱེད་མཁན་མང་དུ་གདའ། །འདི་ན་སྲོག་གཅོད་ལས་ལ་མི་འཛེམ་པར། །མ་ཟད་རྗེས་སུ་ཡི་རང་དང་ལྡན་པའི། །ཆོས་བྱེད་
མཁན་ལ་གང་ནས་བསམ་ན་ཡང་། །དེ་ནི་བོན་གྱིས་གྲས་སུ་ངེས་པར་འགྲོ། །བོན་པོ་ཞེས་བྱ་དམན་པར་བརྩི་མཁན་མང་། །བོན་པོ་ཐམས་ཅད་དམན་པར་ག་ལ་འགྱུར། །ཆོས་བོན་གཉིས་ཀ་གང་དང་གང་ཡིན་
ཀྱང་། །བྱང་ཆུབ་ཐོབ་པའི་རྒྱུ་རུ་འགྲོ་བ་ཡོད། །ཉེས་མེད་འགྲོ་བའི་སྲོག་ལ་རྒོལ་བ་ཡིས། །དམར་ཆོག་མཁན་རྣམས་སུ་དང་སུ་ཡིན་ཀྱང༌། །དེ་ནི་བདུད་ལྟ་ནག་པོ་ཁ་འབྱམས་ཞེས། །བོན་ནག་མི་སྟེགས་བྱེད་དང་ཁྱད་
པར་ཅི། །སྔོན་དུས་རྒྱལ་དབང་མཚོ་སྐྱེས་རྡོ་རྗེ་ཡིས། །བོན་དཀར་བོན་ནག་མཆོག་དམན་གཉིས་ཕྱེ་ནས། །དམན་པའི་ཚོགས་རྣམས་ཐམས་ཅད་མཐར་བསྐྱེད་ནས། །ཐམས་ཅད་བརྩེ་ཆེན་ཐུགས་རྗེའི་འདུལ་བ་
མཛད། །ཕྱིས་སུ་གྲུབ་མཆོག་བཞད་པའི་རྡོ་རྗེ་ཡིས། །བོན་ལ་དབྱེ་བསལ་བགྱིས་ནས་དམན་པའི་རིགས། །གང་དང་གང་ཡིན་དེ་དང་དེ་རྣམས་ནི། །ཐུགས་རྗེའི་དབང་གིས་རྫུ་འཕྲུལ་ཐབས་ཀྱིས་བཏུལ། །དགེ་སྒྲུབ་
87



རོལ་བའི་རྡོ་རྗེའི་གསུང་འབུམ།
སྡིག་སྤངས་བགྱིད་པའི་གང་ཟག་རྣམས། །གྲུབ་མཐའ་གང་ལ་གཏོགས་ཀྱང་བསྔགས་པའི་ཡུལ། །བརྩེ་མེད་སྡིག་པའི་དམར་མཆོད་བྱེད་རྣམས་ནི། །གྲུབ་མཐའ་གང་ལ་གཏོགས་ཀྱང་སྨད་པའི་གནས། །བསླུ་མེད་
དཀོན་མཆོག་རིན་ཆེན་རྣམ་གསུམ་ལས། །ཆོས་ལ་སྐྱབས་སུ་སོང་ན་སེམས་ཅན་ལ། །གནོད་འཚེ་བྱས་ན་སྡོམ་པ་རྣམ་གསུམ་གྱི། །རྩ་བ་སྐྱབས་འགྲོའི་བསླབ་བྱར་འགལ་བས་སོ། །དེས་ནི་རྒྱལ་བསྟན་གཉེན་པོར་རྨ་
འབྱིན་ཅིང་། །ལས་འབྲས་ཁྱད་གསོད་སྡིག་ལྡན་གདོལ་སྤྱོད་མཁན། །མ་རུང་བདུད་སྲིན་གདུག་པའི་ལས་དང་མཚུངས། །དེ་དག་ཐམས་ཅད་བོན་ནག་རྗེས་སུ་སོང་། །གསུམ་ལྡན་དམ་པའི་བཀའ་བཅག་དབུ་བསྐོར་
ནས། །ཉེས་མེད་འགྲོ་བའི་སྲོག་ལ་རྒོལ་བ་དེ། །མི་བསྲུན་སྤྱང་ཁུ་རྒྱབ་སེར་སྤུན་དང་མཚུངས། །དེ་ནི་མི་སྟེགས་བྱེད་ཀྱི་རྗེས་སུ་སོང་། །ཚེ་ཐར་རྣམ་དག་གཅིག་བསད་སྡིག་པའི་ཚད། །མི་རྟ་བརྒྱ་བསད་སྡིག་དང་
མཉམ་པའི་ཚུལ། །འཕགས་མཆོག་ཀུན་དགའ་བོ་ཡི་རྣམ་པར་འཕྲུལ། །སློབ་དཔོན་བཻ་རོ་ཙ་ནའི་ཞལ་གྱིས་ལུང་། །རབ་བྱུང་ཟས་དང་ལྷ་མཆོད་ཁྱེད་གཉིས་ཀྱིས། །བསད་ལས་སྡིག་ལ་ཁྱད་པར་མ་མཆིས་ན། །སྲོག་
གཅོད་ལས་གཞན་སྡིག་ཆེན་མེད་པའི་ཚུལ། །ད་ནི་ཤེས་པར་བགྱིས་ན་ལེགས་སོ་སྙམ། །ཚེ་རིང་ནད་མེད་དཔལ་འབྱོར་རྒྱས་ཕྱིར་དུ། །སྲོག་གཅོད་སྡིག་པའི་ལས་ལ་འབད་པ་ནི། །ལྟ་གྲུབ་སྤྱོད་པ་ཀུན་ནས་རབ་དམན་
88



བཞི་
༄༅། །པ། །ཕྱི་རོལ་མི་སྟེགས་བོན་ནག་རྣམས་དང་མཚུངས། །སྟོན་པ་མཚུངས་མེད་ཤཱཀྱའི་རྒྱལ་པོ་ཡི། །སྲོག་གཅོད་ལས་ཀྱི་ཚེ་ཐུང་ནད་མང་འབྱུང་། །ཕྱི་མར་བསྡུས་འཇོམས་རིས་འཇོམས་མནར་མེད་དུ། །བསྐལ་
མང་བཟོད་དཀའི་སྡུག་བསྔལ་མྱོང་འགྱུར་གསུངས། །འགྲོ་བའི་སྲོག་དབུགས་ཤ་ཁྲག་དམར་པོ་ཡིས། །ཨུ་མ་མཆོད་བྱེད་ཕྱི་རོལ་མི་སྟེགས་ལུགས། །ཕ་མ་ཤི་ཕྱིན་སེམས་ཅན་མང་པོ་ཡི། །སྲོག་གཅོད་བྱེད་པ་བོན་པོ་
ནག་པོའི་ལུགས། །དེ་མཚུངས་བྱེད་པའི་སྡིག་སྤྱོད་མ་རུང་པ། །ལྟ་ངན་ལོག་སྒྲུབ་ཐ་ཆད་དམན་པའི་ལས། །བརྩེ་མེད་སྡོམ་པ་གསུམ་འགལ་ཉེས་ལྟུང་གི། །སྒོ་འཕར་ཡངས་པོ་འབྱེད་པ་ད་ནི་སྤོངས། །སྒོ་གསུམ་ཆོས་
མིན་སྤྱོད་པས་དུས་འདའ་ཞིང་། །འཇིག་རྟེན་པ་ཡི་ལྷ་སྲིན་མཆོད་སེམས་ཀྱིས། །རྣམ་ཀུན་སྲོག་གཅོད་ལས་ལ་འབད་བྱེད་པའི། །བླུན་རྨོངས་ཧུའུ་ཧུའུ་རྗེས་སུ་མ་འབྲང་རེམ། །རྒྱལ་བའི་བསྟན་བཤིགས་འགྲོ་ལ་གནོད་
བྱེད་པའི། །ཉམས་བདུན་ཞིང་བཅུ་ཚང་བའི་དགྲ་རྣམས་ནི། །ར་དང་གཡག་རྣམས་མིན་པ་ཤེས་བྱས་ནས། །ཉེས་མེད་འགྲོ་ལ་གནོད་འཚེ་མ་བྱེད་རེམ། །ཐོག་མེད་དུས་ནས་སྡུག་བསྔལ་སྦྱོར་བྱེད་ཅིང་། །རྩ་བ་མ་རིག་
བ བདག་ལྟའི་དགྲ་བོ་འདི། །བདག་མེད་རྟོགས་པའི་ཤེས་རབ་མཚོན་རྣོན་གྱིས། །བསྒྲལ་བྱའི་གཙོ་མཆོག་ཡིན་པ་ཤེས་པར་གྱིས། །མ་གནོད་ཉེས་མེད་འགྲོ་ལ་གནོད་མ་སྐྱེལ། །མ་གཅོད་ཉམ་ཐག་དུད་འགྲོའི་སྲོག་མ་
89



རོལ་བའི་རྡོ་རྗེའི་གསུང་འབུམ།
གཅོད། །མ་བསམ་ལས་ངན་ཚབས་ཆེན་འདི་རྣམས་དོར། །མ་རུང་བདུད་སྲིན་གདུག་པའི་ལས་འདི་སྤོངས། །སྟོན་མཆོག་ཟླ་བྲལ་བུ་རམ་ཤིང་བ་ཡིས། །ཕྱི་རབས་གདུལ་བྱའི་ཚོགས་ལ་ལེགས་དགོངས་ནས། །འཁོར་
ཚོགས་རྒྱ་མཚོའི་དབུས་ནས་འདི་ལྟར་དུ། །མ་འོངས་ལུང་བསྟན་ཚུལ་དུ་བཀའ་སྩལ་བ། །བྱང་ཕྱོགས་རྡོ་འཇོག་ཡུལ་གྱི་རབ་བྱུང་འགའ། །བྱེ་མའི་སྒྱེ་མོ་ཐུར་ལ་ཁ་སྦུབ་ལྟར། །ཐུར་ནས་ཐུར་དུ་འགྲོ་ལས་འོས་མེད་དོ།
གསུངས་པའི་ཚུལ་ལ་ཡང་ཡང་བསམ་པ་རིགས། །དེ་ལྟར་དམ་པ་གོང་མ་དག་གིས་ཀྱང་། །རབ་བྱུང་པ་ཡི་སྡིག་པ་ཕྲ་མོའི་གམ། །ཁྱིམ་པ་དག་གིས་ཚེ་གང་སྡིག་སྤྱོད་ལས། །བྲིད་བྲིད་ཡིན་ཞེས་གསུངས་པས་དོན་ལ་
སོམས། །སོ་ཐར་གཞན་གནོད་གཞིར་བཅས་སྤང་དགོས་ཚུལ། །བྱང་སེམས་འགྲོ་ཀུན་ཕ་མ་ཡིན་པའི་ཚུལ། །སྔགས་ལས་གང་སྣང་ལྷ་ཡི་རྣམ་རོལ་ཚུལ། །གསུངས་ཕྱིར་བསད་པས་སྡོམ་པ་གསུམ་ཀར་འགལ། །སྡོམ་
# གསུམ་དང་འགལ་སྡིག་ལྟུང་གང་བྱུང་ན། །དེ་ནི་སྡིག་ལྟུང་ཚབས་ཆེན་ཡིན་ཚུལ་ནི། །རྒྱལ་བའི་མདོ་སྔགས་དམ་པ་རིམ་བྱོན་གྱིས། །ཡང་ཡང་ནན་གྱིས་གསུངས་པའི་ཚུལ་ལ་སོམས། །ཆེད་དུ་གསོད་པའི་ཤ་ཁྲག་ཟས་
མཆོད་འདི། །རང་སེམས་རང་ལ་དབང་ཕྱིར་ད་ནི་སྤོངས་། །མུ་སྟེགས་པ་དང་བོན་ནག་ཧུའུ་ཧུའུ་དང་། །མཚུངས་པའི་ལས་ངན་འདི་ནི་གཏན་ཆོད་གྱིས། །རབ་བྱུང་རྣམས་ཀྱིས་ཁ་ཟས་ལྷ་མཆོད་ཆེད། །བསད་པ་མིན་
06



ཤུ
༄༅། ། པ་མཐོང་ཐོས་དོགས་གསུམ་གྱིས། །ཡོངས་དབེན་རྣམ་གསུམ་དག་པའི་ཤ་ནི་གནང་། །དེས་ནི་མཆོད་ཟས་གང་བྱས་རུང་བ་ལགས། །སྲོག་གཅོད་ལས་ཀྱི་ངན་སོང་གནས་ངན་དུ། །འགྲོ་བའི་ཉེར་བསྡོག་ད་
ནི་བྱས་གྱུར་ན། །ཕྱི་མར་དམྱལ་གནས་རྣམས་སུ་བསྐལ་མང་བར། །བཟོད་དཀའི་སྡུག་བསྔལ་མྱོང་ལ་སོམ་ཉི་བྲལ། །དེ་ཕྱིར་རང་གི་རང་ཉིད་གཅེས་ན་ནི། །དགེ་སྡིག་ལས་ལ་བླང་དོར་མ་འཛོལ་བར། །རྒྱལ་བའི་
བཀའ་ཁྲིམས་ཅི་བཞིན་ལེགས་བསྲུང་ན། །མཆོག་ཏུ་སྐྱིད་པའི་མགོ་བོ་ཚུགས་པ་ལགས། །ད་ལྟ་ནད་ཟུག་ཕྲ་མོ་ཙམ་ལ་ཡང་། །བསྲན་བཟོད་ནུས་པ་མེད་ན་ཕྱི་མ་རུ། །ངན་སོང་གནས་སུ་བཙོ་བསྲེག་བཅད་གཏུབ་
སོགས། །ཚ་གྲང་བཀྲེས་སྐོམ་མྱོང་བ་ག་ལ་བཟོད། །དེ་བའི་ལྟ་ངན་སྤྱོད་ཅིང་མ་རུང་བའི། །རྒྱུ་འབྲས་ལོག་སྒྲུབ་བྱེད་འདི་རབ་སྤོངས་ལ། །སྡིག་རྒྱུན་ཆོད་ལ་དགེ་ཚོགས་རྒྱ་ཆེར་སྒྲུབས། །དེ་ནི་ཐེག་གསུམ་ལམ་གྱི་རྨང་
གཞི་ལགས། །ཐུགས་བསྐྱེད་སྨོན་གྲུབ་མཛད་མཆོག་མཁའ་ལྟར་ཡངས། །འགྲོ་ལ་རྗེས་བརྩེས་རྫུན་ཟོལ་མི་མངའ་ཞིང་། །རྣམ་ཀུན་བདེན་པ་ཁོ་ན་སྨྲ་བ་ཡི། །བདག་ཉིད་ཆེན་པོ་རྫོགས་པའི་སངས་རྒྱས་ཀྱིས། །མཚོན་
* ཆས་གནོད་པར་མི་འཇིགས་སུ་ཡང་མེད། །འཆི་བའི་སྲོག་ལ་མི་འཛེམ་འགའ་ཡང་མེད། །རིན་ཆེན་སྲོག་ལས་གཅེས་པ་གང་ཡང་མེད། །འཚོ་བའི་ཟས་ལ་མི་འདུ་གང་ཡང་མེད། །བདེན་པའི་གཏམ་ལ་མི་ཉན་གཅིག་
91
ལྟ་



རོལ་བའི་རྡོ་རྗེའི་གསུང་འབུམ།
ཀྱང་མེད། །དེ་ཕྱིར་རྒྱལ་བའི་བཀའ་ལ་ལེགས་བསམ་ནས། །རང་གི་ཚེ་སྲོག་འདི་ལ་དཔེ་ལོངས་ལ། །ཉམ་ཆུང་གཞན་ལ་ནམ་ཡང་གནོད་མ་བྱེད། །སྡིག་པ་ཕྲ་མོ་ཙམ་ཡང་མི་བྱ་ཞིང་། །དགེ་བ་རྣམ་དག་ལེགས་པར་
རང་བསྒྲུབ་ནས། །རང་སེམས་ཞི་ཞིང་དུལ་བར་ལེགས་གནས་ན། །དེ་ནི་སངས་རྒྱས་བསྟན་པ་ཡིན་ཞེས་གསུང་
། །རང་གི་རྒྱུད་ཀྱི་བསྟན་པ་རིན་པོ་ཆེ། །ཅིར་ཡང་མི་བརྩི་ཀུན་ནས་བཤིག་བྱེད་ཅིང་། །གཞན་ལ་གནོད་
པས་སྲོག་ལ་རྒོལ་བྱེད་པ། །དེ་ནི་བསྟན་འགྲོ་གཉིས་ཀའི་དགྲ་བོ་ཡིན། །དེ་འདྲའི་བསྟན་བཤིག་འགྲོ་ལ་འཚེ་བྱེད་པ། །བསྒྲལ་བྱ་ལས་གཞན་སྐྱོབ་བྱ་ཡིན་མིན་ནི། །ཆོས་སྐྱོངས་ཕོ་རྒྱུད་མོ་རྒྱུད་ཐམས་ཅད་ཀྱིས། །མངོན་
པར་ཤེས་པས་མཁྱེན་ཅིང་གཟིགས་པས་སོ། །ལོག་སྒྲུབ་མཁན་དེས་ཆོས་སྐྱོང་སྲུང་མ་ལ། །ཚེ་རིང་ནད་མེད་དཔལ་འབྱོར་རྒྱས་ཕྱིར་དུ། །འཕྲིན་ལས་གང་བཅོལ་ཅི་བཞིན་སྒྲུབ་འདོད་དེ། །ལོག་ཤེས་ཡིན་པ་ཀུན་གྱིས་
སེམས་པར་རིགས། །དེ་བས་རྣམ་དག་ཁྲིམས་ལ་ལེགས་གནས་ཏེ། །ངོ་ཚ་ཁྲེལ་དང་འཇིགས་པ་ཆེན་པོ་ཡིས། །བཅས་དང་རང་བཞིན་སྡིག་ལྟུང་ལ་འཛེམ་ནས། །བག་ཡོད་དུལ་བའི་ངང་ཚུལ་ལྡན་ན་ལེགས། །དམ་
ཆོས་སྒྲུབ་པའི་བསྟན་འཛིན་སྐྱེས་བུ་ཡིས། །དམ་ཚིག་ཚུལ་བཞིན་བསྲུང་བའི་བླ་རྡོ་ལ། །དམ་ཅན་རྒྱ་མཚོའི་ཚོགས་རྣམས་ཡོངས་སུ་འདུ། །དམ་པའི་གང་བཅོལ་ཆོས་བཞིན་སྒྲུབ་པར་ངེས། །ཡུལ་ཁམས་འགའ་ཡིས་
92
རྣ་



༄༅། །གཡག་ལུག་ར་ལ་སོགས། །གསོན་བསྲེག་བྱས་ཏེ་མི་མིན་མཆོད་ཟེར་ཐོས། །འགའ་ཞིག་སྲོག་གཅོད་ཤ་ཁྲག་དམར་མཆོད་བྱེད། །དེ་ཀུན་བདུད་སྲིན་སྡིག་པའི་ལས་དང་མཚུངས། །དེ་འདྲའི་མཆོད་ཆོག་
མཁན་ལ་ཡེ་ཤེས་ཀྱི། །ལྷ་སྲུང་ཚོགས་རྣམས་མི་བསྙེན་བྱོལ་བར་འགྱུར། །འབྱུང་བོ་ཤི་གཤེད་གྲོང་རྒྱུག་འདྲེ་མོའི་ཚོགས། །ཕོངས་བྱེད་རིགས་རྣམས་འདུ་ཞིང་འཁོར་བའི་ཚུལ། །སྔོན་བྱོན་སྐྱེས་མཆོག་གྲུབ་བརྙེས་རིག་
འཛིན་དང་། །མཁས་དབང་དམ་པ་དུ་མའི་ཡང་ཡང་དུ། །གསུངས་པའི་ཚུལ་ལ་མནོ་བསམ་ལེགས་བཏང་ནས། །རང་གཞན་འདི་ཕྱིར་མི་ཕོངས་ཐབས་ལ་རེམ། །ད་ལྟ་ཁྱིམ་པ་རྔོན་པའི་ལས་འདྲ་བའི། །མི་རུང་བྱ་བ་
སྣ་དགུ་སྒྲུབ་སྒྲུབ་ན། །ནམ་ཞིག་འཆི་བའི་ནངས་མོ་འགྱོད་ཀྱང་འཕྱིས། །དེ་བས་ད་ནས་བག་མེད་བྱ་བ་དོར། །སྲོག་གཅོད་ལས་ལ་ཅི་ལྟར་བསམ་ན་ཡང་། །སྡོམ་པ་གསུམ་ཀར་འགལ་བའི་ལས་ཡིན་ཕྱིར། །ཤེས་ལྡན་
བག་ཡོད་རྣམས་ཀྱི་དུས་ཀུན་ཏུ། །དྲན་ཤེས་རྣལ་དུ་ཕབ་ནས་སྤང་དགོས་ལགས། །ཆོས་སྐྱོང་སྲུང་མའི་ཚོགས་ནི་བསྟན་འགྲོ་ལ། །ཕན་བདེ་སྒྲུབ་མཛད་ཡིན་གྱི་དེ་ལས་གཞན། །ཉེས་མེད་འགྲོ་བའི་སྲོག་དབུགས་ལ་
ལྟ་ རྔམས་པའི། །གཤེད་མ་ལྟ་བུ་མིན་པ་ཤེས་པར་གྱིས། །རྣམ་གསུམ་དག་པའི་དམར་གྱིས་དྲག་མཆོད་ཚུལ། །ས་རྙིང་བཀའ་དགེ་ཀུན་ལ་སྔོན་ནས་བཟུང་། །ད་ལྟའི་བར་དུ་ཕྱག་བཞེས་ཡོད་པས་ན། །དེ་ལ་མི་རུང་བ་ནི་
༎
93



རོལ་བའི་རྡོ་རྗེའི་གསུང་འབུམ།
མེད་ཙམ་གདའ། །མངོན་སུམ་ཆེད་དུ་བསད་པའི་ཤ་ཁྲག་ནི། །མི་བཙལ་བ་ལ་ཞེ་དམ་བརྟན་པོ་ཡིས། །ད་ནི་རེམ་ཞེས་མགུལ་བ་བསྟན་བྱས་ཏེ། །ཁ་དྲོ་བླ་བསང་སྙིང་ནས་ཞུས་པ་ལགས། །སྲོག་གཅོད་ལས་ངན་
བསགས་པས་སྡིག་སྟོབས་ཀྱིས། །རང་ཉིད་སྐྱིད་ལ་མི་སྦྱོར་སེམས་ཐག་ཆོད། །འདི་སྡུག་ཕྱི་སྡུག་གཏན་སྡུག་བྱེད་པའི་ལས། །ཡིན་ཕྱིར་ཕན་མེད་གནོད་སྦྱོར་སྤུང་བའི་རིགས། །ཨ་ཁུའི་ཐུགས་ཁྲོ་གནང་བར་མི་མཛད་
པར། །རང་སེམས་ནང་དུ་བསྐོར་ལ་ཕྲ་ཞིབ་བློས། །ཡང་ཡང་སོམས་ལ་རང་ཕོངས་རང་བརླག་ཅིག །མི་མཛད་པ་ལ་བཀའ་དྲིན་ཆེ་བར་ཞུ། །ཆུ་བོར་མཆོང་བའི་མི་དེ་མི་སྐྲག་ན། །ཟུར་ནས་བལྟ་མཁན་སྐྲག་དོན་མེད་
མོད་ཀྱང་། །གསོད་བྱ་གསོད་བྱེད་གཉིས་ཀར་བརྩེ་སེམས་ཀྱིས། །རྒན་བུ་འཆོལ་བོས་འཆོལ་གཏམ་སྨྲས་པའོ། །བླུན་རྨོངས་ཆོས་འགལ་ལུགས་སྲོལ་ཆེས་དམན་ཞིག །རེ་ཟུང་ཙམ་རེས་ཚུགས་པའི་རྗེས་འབྲང་ལས། །
ཆེད་དུ་དམ་པས་བཀའ་སྩལ་གནང་བ་ཞིག །མིན་པའི་ཚུལ་ནི་ཐམས་ཅད་གོ་བར་བྱོས། །གཏམ་འདི་སུ་ཡིས་མཐོང་ངམ་ཐོས་པ་ན། །གདོང་རྩ་སྦོམ་པར་མ་མཛད་བཀའ་མ་བཀྱོན། །བརྩེ་སེམས་ཕྲ་མོས་སྙིང་གཏམ་
སྨྱོས་པའི་དོན། །ཐུགས་འཛིན་མཛད་ནས་དོན་ལ་སེམས་པར་འོས། །ཀུན་གྱི་ཞེ་རྩར་གནད་དུ་དབབ་པའི་ཆེད། །ཡང་ནས་ཡང་དུ་གླེན་གཏམ་བགྱིས་པ་ལས། །ཞེ་འགྲས་ཕྱིར་དུ་དམན་མཚང་རྒོལ་བ་ནི། །མིན་པའི་
94



༄༅། ། ཚུལ་དེ་ཀུན་གྱིས་ཤེས་པར་གྱིས། །ཡར་ལོ་མར་ལོ་བྱས་པས་ཕྱུགས་ལ་ཡང་
། །བརྡ་འཕྲོད་ཕྱིར་ན་མི་ལ་ཅིས་མི་འཕྲོད། །དེ་བས་དེ་ཙམ་གྱིས་ནི་ཚིག་མཚམས་བྱ། །དེ་དག་ཀུན་གྱིས་ཐུགས་ལ་འཛིན་པར་ཞུ། །
སྔོན་ནས་ད་བར་སྲོག་གཅོད་ལས་ངན་གྱི། །སྡིག་ལྟུང་ཐམས་ཅད་དཀོན་མཆོག་རྣམ་གསུམ་གྱི། །ཐུགས་རྗེ་བྱིན་རླབས་བདེན་པའི་ནུས་སྟོབས་ཀྱིས། །བྱང་ཞིང་དག་ནས་མྱུར་ཏུ་འཚང་རྒྱར་ཤོག ། ༧ ཅེས་པ་འདི་ཡང་
སྲོག་གཅོད་ལས་ཀྱིས་ལྷ་སྲུང་དམར་མཆོད་བྱེད་པ་མུ་སྟེགས་བོན་ནག་རྣམས་དང་མཚུངས་པའི་ལས་ངན་སྒྲུབ་པ་འགའ་རེའི་དོན་ལ་བསམ་ནས། ངེས་འབྱུང་ཕྲ་མོ་ཞིག་གིས་བསྐུལ་ཏེ་བསམ་བཟང་བ་ཐག་ཙམ་གྱིས་མཚམས་སྦྱོར་བྱས་ནས་མཁའ་སྤྱོད་བདེ་
ཆེན་གླིང་ནས་གང་ཤར་གྱི་གཏམ་ལབ་ཉབ་ཉོབ་འདི། ཤར་མར་སུག་རིས་སུ་འདེབས་པ་བ་རྨོངས་རྟུལ་འཆིང་བ་ཀུན་ལྡན་འདུ་གསུམ་པ་རོལ་མིང་བའོ། །དགེའོ། །
བདུན་བྱོན།
95
པོད།



96
རོལ་བའི་རྡོ་རྗེའི་གསུང་འབུམ།



༄༅། །བློ་ལྡོག་རྣམ་བཞིའི་ཟབ་གནད་མདོར་བསྡུས།
97



གཅིག་
རོལ་བའི་རྡོ་རྗེའི་གསུང་འབུམ།
༄༅། ། ན་མོ་གུ་རུ་མཉྫཤྲཱི་ཡེ། དཔལ་འཇམ་པའི་རྡོ་རྗེ་ངུར་སྨིག་གར། །རྗེ་འགྲོ་བའི་མགོན་པོ་ཐུགས་རྗེའི་གཏེར། །དྲིན་འཁོར་མཐའ་བྲལ་བ་ཆོས་ཀྱི་མཛོད། །ཕ་ཀུན་བཟང་
འོད་གསལ་སྙིང་པོར་འདུད། །ཡོངས་གདུལ་བྱའི་ཞིང་སར་མགོན་ཁྱེད་ཀྱི། །ཐུགས་མཁའ་ཀློང་མཁྱེན་བརྩེའི་ཆུ་ཁུར་ལས། །དཔལ་གསང་གསུམ་བྱིན་རླབས་གྲུ་ཆར་ཕོབ། །དོན་
སྐུ་གསུམ་འབྲས་བཟང་སྨིན་པར་མཛོད། །ཀྱེ་བྱང་ཆུབ་ལམ་བཟང་འཚོལ་མཁན་གྱི། །བུ་དད་ལྡན་སྐལ་བ་བཟང་པོ་ཅན། །ཚུར་རྣ་བ་གཏོད་དང་བན་རྒན་ངས། །གཏམ་གང་དྲན་
བསྙད་དོ་ཨ་ལ་ལ། །རྗེ་མཚན་ལྡན་དགེ་བའི་བཤེས་གཉེན་མཆོག །ཚུལ་ཇི་བཞིན་བསྟེན་པ་ལམ་གྱི་སྲོག །དེ་ཤེས་པར་གྱིས་ལ་སྒོ་གསུམ་གའི། །དུས་ཐོག་མར་རྟེན་འབྲེལ་འགྲིག་
98



ཀ་
་བ
གཉིས་
༄༅། ། པར་གྱིས། །དཔལ་ཡོན་ཏན་ཀུན་འབྱུང་རིན་ཆེན་གཏེར། །ཆོས་མདོ་སྔགས་ལུང་རྟོགས་བསྟན་པའི་མཛོད། །འདི་དད་གུས་རྒྱལ་མཚན་རྩེར་མཆོད་དེ། །ཚུལ་བསམ་
སྦྱོར་དག་པས་བསྟེན་པར་གཅེས། །དཔལ་ཏེ་ལོ་ནཱ་རོས་བསྟེན་པ་དང་། །རྗེ་ནཱ་རོ་མར་བས་བསྟེན་ཚུལ་སོགས། །ཡོངས་སྐྱེས་མཆོག་དམ་པའི་རྣམ་ཐར་རྗེས། །དེ་ཇི་ལྟར་དེ་ལྟར་
ལེགས་པར་སློབས། །འགོ་བཤེས་གཉེན་བསྟེན་པ་འདི་ཉིད་ནི། །ཚུལ་ཇི་བཞིན་ལོག་ལྟའི་མ་བསླད་ན། །མི་ཁྱེད་ལ་ལྷ་ཆོས་སྤྱོད་པ་ཡིས། །ལས་སྐལ་བ་བཟང་པོ་ལྡན་པར་ངེས།
རྗེ་དེ་ལས་ཕྱི་ནང་རིག་གཞུང་རྣམས། །དཔལ་ཡོན་ཏན་འཕེལ་བའི་གཞིར་མཐོང་ནས། །དུས་ཡུན་དུ་བསྲིངས་ལ་མང་དུ་ཐོས། །དོན་ཟབ་དགུའི་སྙིང་པོ་ལོན་པ་གལ། །ཡིད་མོས་
66
པོད།



རོལ་བའི་རྡོ་རྗེའི་གསུང་འབུམ།
གུས་དད་པའི་ཆུ་སྐྱེས་འཛུམ། །ཚིག་མང་ཐོས་ཟེའུ་འབྲུ་མངོན་པར་མཛེས། །དོན་ཟབ་གནད་སྙིང་པོ་སྦྲང་རྩིས་གཏམས། །བློ་ཐེ་ཚོམ་འདབ་སྟོང་གྲོལ་བར་མཛོད། །རྟེན་ལྷ་ལས་ལྷག་པའི་མཆོག་ཐོབ་པ། །འདི་དཔེ་རུ་
གྲངས་སོགས་གང་ལས་ཀྱང་། །ཆོས་རྙེད་དཀའ་རྙེད་པར་ངོ་ཤེས་ནས། །དོན་ལྷ་ཆོས་སྒྲུབ་ལ་སྙིང་པོ་ལོངས། །དཔལ་ཡིད་བཞིན་ནོར་བུ་ལས་ལྷག་པས། །ལུས་ཆུ་བུར་ཇི་བཞིན་མི་རྟག་སྟེ། །དེ་འཆི་རྐྱེན་དུ་མས་རབ་
ཏུ་གཙེ། །འཆི་ངེས་ཤིང་ནམ་འཆི་ཆ་མ་མཆིས། །ནམ་འཆི་བའི་ཚེ་ན་འདི་སྣང་གི། །གཉེན་ཉེ་འཁོར་ནོར་རྫས་ལོངས་སྤྱོད་སོགས། །ཀུན་ཞེན་ཡུལ་དགྲ་ལྟར་གྱུར་བ་ལས། །དེར་འགྲོགས་དང་ཕྱི་བཞིན་འབྲང་བ་བྲལ། །
ཆེས་འབྲལ་མི་ཕོད་པས་མཛའ་བཤེས་གྲོགས། །ཡིད་བསམ་དོན་སྒྲུབ་པའི་རྗེ་བློན་འབངས། །ནོར་རིན་ཐང་བྲལ་བའི་གོས་རྒྱན་ལ། །དུས་ད་ནས་ངོ་སྲུང་ཞེན་པ་དོར། །དུས་ད་ལྟ་ཕན་པ་ལྟར་སྣང་ཡང་། །འཆི་ངེས་ཚེ་
འཆི་ལས་གནོད་ཚབས་ཆེ། །ཀུན་སྲོག་གི་གཤེད་ལྟར་འབེབས་པ་ལས། །དེས་ཕན་པ་སྤུ་ཙམ་མ་མཆིས་སོ། །ཕན་ངེས་པ་དམ་པའི་ལྷ་ཆོས་ལགས། །དེའི་ཕྱིར་ན་ཐོས་དོན་ཚུལ་བཞིན་དུ། །གནས་དབེན་པར་འདུ་འཛི་
གཏན་ཆོད་ཀྱིས། །ཡུན་བསྲིང་ལ་སྒོམ་སྒྲུབ་སྙིང་པོ་བྱོས། །དེས་ངན་སོང་གསུམ་གྱི་སྐྱེ་སྒོ་གཅོད། །དཔལ་མངོན་མཐོ་ལྷ་མིའི་རྟེན་བཟང་ལས། །མཆོག་མཐོ་རིས་ཡོན་ཏན་བདུན་ལྡན་གྱི། །རྟེན་ཐོབ་ཕྱིར་ཟབ་ཆོས་
100
སྒོ་



གསུམ་
༄༅། ། མྱུར་ཏུ་སྒྲུབས། །ལར་དལ་བརྒྱད་འབྱོར་བཅུ་ཚང་བ་འདི། །རྙེད་དཀའ་ལ་རྙེད་ཚེ་དོན་ཆེ་ཡང་། །དེ་མི་རྟག་འཇིག་པའི་ངང་ཚུལ་ཅན། །རྐྱེན་གློ་བུར་ནམ་སླེབས་ངེས་པ་མེད། །འདི་གཉིས་ནི་འདི་སྣང་བྱ་
བཞག་ལས། །བློ་ལྡོག་བྱེད་གདམས་པ་ཟབ་ཁྱད་ཅན། །ཡིན་ངེས་ཕྱིར་དེ་དོན་ལེགས་བ
ས་བསམ་ནས། །བློ་རྩེ་གཅིག་དམ་པའི་ཆོས་ལ་གཞོལ། །ཚེ་འདི་ནས་འཕོས་ཚེ་ཕྱི་མ་རུ། །གནས་བདེ་འགྲོ་ངན་འགྲོ་རྣམ་གཉིས་
ལས། །ལར་སྐྱེ་ཡུལ་གཞན་ཞིག་མ་མཆིས་ན། །གར་སྐྱེ་འདོད་འདམ་ཀ་མ་ལོག་རེམ། །གནས་འདི་ནས་མ་གིའི་འོག་རོལ་ན། །ལས་མི་དགེའི་བསྐྱེད་པའི་སྡུག་བསྔལ་བའི། །གནས་འཇིགས་རུང་ལྕགས་བསྲེག་རི་
ཐང་མཁར། །དེར་སྐྱེས་པའི་སྡུག་བསྔལ་ཅན་གྱི་འགྲོ། །མིང་ཡང་སོས་ཐིག་ནག་བསྡུས་འཇོམས་དང་། །ཡང་ངུ་འབོད་ངུ་འབོད་ཆེན་པོ་དང་། །ད་ཚ་བ་རབ་ཚ་མནར་མེད་དེ། །འདི་བརྒྱད་ནི་འོག་ནས་འོག་རིམ་བཞིན།
གནས་ལུས་བོང་སྡུག་བསྔལ་ཚེ་ཚད་སོགས། །ཀུན་ཉིས་འགྱུར་ཉིས་འགྱུར་ཡིན་པར་གྲག །དེའི་མཐའ་ན་ཉེ་འཁོར་བཅུ་དྲུག་ཅེས། །ཕྱོགས་རེ་རེར་བཞི་བཞིར་གནས་པའི་མིང་། །དེ་རྣམས་ལ་མེ་མ་མུར་གྱི་འོབས།
# རོ་མྱགས་པའི་འདམ་རྫབ་སྤུ་གྲིའི་ཐང་། །ཡང་རལ་གྲིའི་ཚལ་དང་ཤར་མའི་རི། །དེ་གསུམ་ཀ་གཅིག་ཏུ་བགྲངས་པ་ཡི། །མཐར་ཐལ་ཚན་ཆུ་བོ་རབ་མེད་སོགས། །སྡུག་བསྔལ་བའི་གནས་ངན་དེ་དག་བདོག །དེར་མི་
101



རོལ་བའི་རྡོ་རྗེའི་གསུང་འབུམ།
སྐྱེ་བ་ཡི་ཐབས་ཚུལ་ལ། །སེམས་བསྒྲིམ་ལ་བག་ཡོད་ལྷ་ཆོས་མཛོད། །དེའི་བྱང་དུ་རི་ཐང་ལུང་བ་ཀུན། །གངས་ཁ་བ་ཆབ་རོམ་གྱིས་གཡོགས་པའི། །གནས་མི་སྡུག་གྲང་བའི་ངད་ལྡན་ཞིང་། །རླུང་ཁ་བ་བུ་ཡུག་འཚུབ་
མའི་ཁྲོད། །ཆེས་སྡུག་བསྔལ་ལྡན་པའི་འགྲོ་བའི་མིང་། །ལུས་ཆུ་བུར་ཅན་དང་ཆུ་བུར་རྡོལ། །ངག་ཨ་ཆུ་ཀྱི་ཧུད་སོ་ཐམ་པ། །མདོག་སྔོ་བམ་ཨུཏྤལ་ལྟར་གས་པ། །ཕྱིའི་ཤུན་པ་བཤུས་པའི་ཤེའུ་དེ། །དམར་སེང་ངེར་
པདྨ་ལྟར་གས་པ། །ཡང་པདྨ་ལྟར་དུ་ཆེར་གས་པ། །ལུས་ཕྱི་ནང་ཐམས་ཅད་འཐོར་བ་འགྱུར། །འདི་རྣམས་ཀྱི་ཚེ་ཚད་ཕ་མཐའ་ཡས། །ཡུལ་མ་ག་དྷ་ཡི་བྲེ་ཆེན་གྱིས། །གྲངས་གཞལ་བའི་ཏིལ་ཁལ་བརྒྱད་ཅུའི་སྣོད། །
བང་དེ་ལ་ཏིལ་སྦྱང་ཟེར་གྲགས་ལ། །སྦྱང་ཉི་ཤུའི་ནང་གི་ཏིལ་དེ་དག ། མིའི་ལོ་གྲངས་རྒྱ་མཚོའི་ཏིལ་རྡོག་ཏེ། །ཕྱིར་ཕྱུང་ནས་ཏིལ་རྣམས་ཟད་པ་ན། །དེ་ཆུ་བུར་ཅན་གྱི་ཚེ་ཚད་དོ། །དེའི་ཕྱི་མ་རྣམས་ནི་རིམ་པ་བཞིན། །
ལུས་སྡུག་བསྔལ་ཚེ་ཚད་ཐམས་ཅད་ཀུན། །དེ་ཉི་ཤུ་ཉི་ཤུའི་འགྱུར་གྱིས་ནི། །ཆེས་ཇེ་ཆེ་ཇེ་སྡུག་ཇེ་རིང་ངོ་། །ཆེས་བཟོད་དཀའི་སྡུག་བསྔལ་ལྡན་པ་ཡི། །གནས་མ་རུང་གྲང་བའི་དམྱལ་བ་རུ། །ཐབས་དུ་མའི་འབད་པ་
ལྷུར་བླང་ནས། །དེར་སྐྱེ་སྒོ་གཅོད་ཕྱིར་ལྷ་ཆོས་མཛོད། །ཡང་ཉི་ཚེའི་དམྱལ་བ་ཞེས་བྱ་བ། །ཐབ་ཐག་པ་ཁོལ་མ་དྲས་གདན་སོགས། །ཚེ་འདི་ཡི་ཡོ་བྱད་ཅི་རིགས་ཀྱི། །གཟུགས་འཛིན་ཞིང་སྡུག་བསྔལ་སྣ་ཚོགས་མྱོང་། །
102



༄༅། ། གནས་མ་རུང་དེ་དང་དེ་དག་ཏུ། །ཚེ་ཕྱི་མར་མི་སྐྱེ་བ་ཡི་ཐབས། །ཚེ་འདི་ལ་གཏིང་ནས་རབ་འབད་དེ། །ཆོས་ཟབ་མོ་བསྒྲ
བསྒྲུབ་ལ་སྙིང་རུས་སྐྱེད། །ད་ངན་སོང་གཉིས་པ་ཡི་དྭགས་ནི། །གནས་སེར་སྐྱའི་གྲོང་
ཁྱེར་འོག་རོལ་ན། །ཡུལ་ཟངས་གོག་ཉི་མས་བཅོམ་འདྲ་ལ། །ཡིད་སྙིང་རླུང་ལྡང་བྱེད་མི་སྡུག་གནས། །ཟས་བཟའ་བ་
ར་བཅའ་བཏུང་བའི་མིང་ཙམ་བྲལ། །སྡུག་བསྔལ་བའི་ཡི་དྭགས་རིགས་གསུམ་སྟེ། །མིང་ཕྱི་སྒྲིབ་ནང་
g, སྒྲིབ་དགོས་སྒྲིབ་ཅན། །གཞན་མཁའ་ལ་རྒྱུ་བའི་ཡི་དྭགས་སོགས། །དེ་ཀུན་ལ་བཀྲེས་སྐོམ་ངལ་དུབ་དང་། །ལུས་ཚ་གྲང་བརྡེག་བརྡུང་འཚོག་པ་དང་། །སེམས་སྡུག་བསྔལ་དུ་མའི་རབ་ནོན་པ། །དེ་ཡང་ཡང་སོམས་
ལ་ལྷ་ཆོས་མཛོད། །ཡང་ངན་སོང་གསུམ་པ་དུད་འགྲོ་ན། །བྱིངས་ཆེ་བ་རྒྱ་མཚོའི་ནང་ན་གནས། །ཁ་འཐོར་བ་འཇིག་རྟེན་མི་ཡུལ་སོགས། །གཟུགས་སྣ་ཚོགས་འཛིན་པ་ཆེ་ཕྲའི་ཚོགས། །དེར་རི་དྭགས་ཡོང་དྭགས་
འབུ་སྲིན་དང་། །བྱ་འདབ་ཆགས་ཆུ་གནས་ལ་སོགས་པ། །གྲངས་བརྗོད་པར་དཀའ་བ་དུ་མ་མཆིས། །ཚུལ་གཅིག་ལ་གཅིག་ཟ་བཀོལ་བསྐྱོད་དང་། །ལུས་བཤའ་གཅོད་ཁལ་འགེལ་ཞོན་ཞིང་གསོད། །སེམས་བླུན་
ཤ་ ཞིང་རྨོངས་པས་རབ་ཏུ་མནར། །དེར་མི་སྐྱེ་བ་ཡི་ཐབས་དམ་པར། །ཆོས་གནད་སྨིན་སྒྲུབ་ལ་འབད་འབུངས་ཐོན། །སེམས་དུག་གསུམ་དྲག་པོས་རབ་བསླང་བས། །ལས་ལུས་ངག་བྱ་བྱེད་དེ་མཚུངས་ཀྱིས། །ཆེས་
103



རོལ་བའི་རྡོ་རྗེའི་གསུང་འབུམ།
སྡུག་བསྔལ་དྲག་པོས་མནར་བ་ཡི། །གནས་ངན་སོང་གསུམ་དུ་ངེས་པར་འཕེན། །གནས་སྡུག་བསྔལ་སྐྱེད་བྱེད་དེ་དང་དེར། །རྒྱུ་སྒོ་གསུམ་མི་དགེའི་ལས་སྣ་ཚོགས། །དུས་ཡུན་དུ་བསགས་པའི་རབ་ཏུ་བསྐྱེད། །དོན་
ངན་སོང་གསུམ་གྱིས་སྡུག་བསྔལ་ཚུལ། །དེ་ཡིད་ལ་ཝལ་གྱིས་དྲན་པ་དང་། །གཟུགས་རི་མོར་བྲིས་པ་མཐོང་ཙམ་གྱིས། །སེམས་འཇིགས་པ་ཆེན་པོ་སྐྱེ་འགྱུར་ན། །དོན་ངེས་པར་རང་ཐོག་སྨིན་པའི་ཚེ། །དེ་བཟོད་
པའི་ཐབས་ཤིག་ག་ལ་མཆིས། །ད་རང་སྟེང་མ་སླེབ་སྔ་གོང་ནས། །འདི་བཟློག་བྱེད་དམ་པའི་རྣམ་ཐར་བཞིན། །ལས་རྣམ་དཀར་བྱ་བ་སྒྲུབ་རེ་རན། །
104



༄༅། །སེམས་རིག་ངོ་སྤྲོད་ཐར་བའི་ལམ་སྟོན།
105



གཅིག་
རོལ་བའི་རྡོ་རྗེའི་གསུང་འབུམ།
༄༅། ། རྣམ་རྟོག་ངོ་ཤེས་པ་དང་རིག་པ་ངོ་ཤེས་པ་གཉིས་ཁ་ཁ་ཁུ་ཁུ་རེད། རྣམ་རྟོག་གི་ངོ་འཚོ་བ་ལ་དགོས་པ་ཅི་ཡང་མེད། འདི་སྒོམས་ཟེར་རྒྱུའི་ངོ་བོ་ངོས་བཟུང་མེད་རུང་
གསལ་སྟོང་བརྗོད་མེད་ཀྱི་ངོ་བོ་ཧ་གོ་བཞིན་དེའི་ངང་ལ་མ་ཤོར་བར་བསྡད་ན་རེད་ཡོད། དེ་ཡང་རང་ངོ་རང་གིས་ཧ་གོ་བ་ཙམ་མ་གཏོགས་གོ་རྒྱུ་དང་གོ་མཁན་གཉིས་ཡོད་ལ་མ་
རེད། རིག་པ་ཧུར་ཕྱུང་ཟེར་བ་བྱིངས་རྨུག་དང་རྒོད་པ་འཕྲོ་ཤོམ་བྱེད་དུས་དེ་ལ་ཕར་སྤང་བླང་མི་བྱེད་པར་རྩ་བ་བརྗོད་མེད་ཀྱི་རིག་པ་རང་ཉིད་གཟེངས་བསྟོད་གསལ་ངོར་བཏོན་ཏེ་
ཚུར་རང་ས་འཛིན་པ་དེ་ལ་ཟེར། འོ་དེ་ཡིན་རྣམ་རྟོག་ངོ་ལ་ལྟ་བ་སོགས་དེ་འདྲའི་རིགས་ཐམས་ཅད་བཟོ་བཅོས་ཤ་སྟག་རེད། བཟོ་བཅོས་ཐམས་ཅད་དང་བྲལ་བའི་རིག་པ་ཁོ་རང་
106



གཉིས་
༄༅། ། གཅེར་བུར་ཕུད་དེ་བསྐྱང་བས་སྐྱོང་བྱེད་ཀྱི་དྲན་པ་ཡང་སྐྱོང་རྒྱུའི་རིག་པ་ཁོ་རང་གི་ཀློང་དུ་ལན་ཚྭ་ཆུར་ཞི་བ་ལྟར་ཐིམ་འགྲོ། དེ་ལྟར་བསྐྱང་ན་ནོར་ས་གཞན་མེད། གེགས་
སེལ་བོག་འདོན་ཐམས་ཅད་ལ་བླ་མའི་རྣལ་འབྱོར་ལས་ཟབ་པ་མེད་པས་རང་གི་ལག་གི་ཡིད་བཞིན་གྱི་ནོར་བུ་ཐང་ལ་མ་འཕེན་དང་དགེ །རགས་པ་མངོན་ཞེན་དང་ཕྲ་བ་གཤིས་
ཤོར་སོགས་ཀྱི་སྐོར་རྣམས་རིག་པ་ལས་གཞན་དུ་གོལ་བའི་སེམས་འཛིན་མཁན་རྣམས་ཀྱི་སྐད་ཆ་རེད། རིག་ཐོག་ན་དེ་འདྲའི་གོལ་ས་མང་པོ་ཡོད་ན་རིག་པ་ཀུན་ཏུ་བཟང་པོ་ཅི་ལ་
ཟེར། དེའི་རིག་ངོ་བསྐྱང་དུས་འདི་ལ་མངོན་ཞེན་ཨེ་ཡོད་གཤིས་ནོར་གྱི་དོགས་པ་ཨེ་ཡོད་སྙམ་ནས་རེ་དོགས་ཚབས་ཚུབ་མང་པོ་སྤེལ་བ་ནི་ཆུ་དྭངས་བའི་ནང་དུ་ཟླ་གཟུགས་དཀར་
107
པོད།



རོལ་བའི་རྡོ་རྗེའི་གསུང་འབུམ།
ལྷག་གེ་འོང་དུས་དབྱུག་མདོང་གིས་རྙོགས་ནས་ད་ཟླ་བ་ག་རེད་ཟེར་བ་དང་འདྲ་བ་གོ་ལགས། ལས་རླུང་འཁྲུགས་པ་དང་། སེམས་ཁ་དྭངས་དུབ་རྣམ་རྟོག་མང་ཉུང་སོགས་སྣ་ཚོགས་འོང་བ་ནི་རིག་ངོ་ཧ་ལམ་ཙམ་
མཐོང་ཡང་ཉམས་ལེན་རྩལ་མ་རྫོགས་ཤིང་རིག་ཐོག་ཏུ་བརྟན་པ་མ་ཐོབ་པས་ལན་པས། རེ་དོགས་བྱེད་གི་མི་འདུག་པར་ག་ལེར་སོས་བརྡལ་ནས་བསྒོམ་ན་རིམ་གྱིས་སྐྱེད་ཐོན་རྒྱུ་རེད། དཔེར་ན་ལྷ་སར་འགྲོ་དུས་
ལམ་མ་ནོར་བ་ཞིག་ཤེས་དགོས །དེ་ཤེས་རུང་མགྲོན་པོ་འགྲུལ་བ་གར་མཐོང་གི་རྗེས་སུ་འཁྱམས་ཀྱིན་བསྡད་ན་ལྷ་ས་རིག་དུས་ཡོད་རྒྱུ་མ་རེད་པས་བཅོས་བསྒྱུར་གཏན་ནས་མ་ཕོག་ན་ཡིན་འདུག །མཚན་མོ་ཡང་
རིག་པ་རང་འབབས་སུ་བཞག་བཞིན་གཉིད་ལོག་ན་རིམ་གྱིས་ཉམས་ལེན་གཉིད་དང་འདྲེས་འགྲོ་རྒྱུ་རེད་ཀྱང་ཉིན་མོའི་རྣལ་འབྱོར་ངང་མ་བརྟན་བར་དུ་དཀའ་བར་སྣང་
། ཐུང་མྱུར་ཏུ་དགེ་སྦྱོར་གཉིད་རྨི་དང་བསྲེ་ཨེ་
ཐུབ་བསམ་ན་ཉིན་པར་གྱི་དུས་སུ་ད་ལྟ་གཉིད་ཀྱི་སྐབས་ཡིན། ཅིར་སྣང་ཅི་བྱེད་ཐམས་ཅད་རྨི་ལམ་དངོས་ཡིན་སྙམ་པའི་དྲན་འཛིན་ཤུགས་དྲག་རྒྱུན་ཆགས་སུ་བརྟེན་ནས་ཉམས་ལེན་དང་བསྲེ་བ་དང༌། ཉལ་ཁའང་
གཉིད་ཀྱི་རང་ལ་ཉམས་ལེན་སྐྱོང་དགོས་སྙམ་པའི་འཕེན་པ་དྲག་པོ་བཏང་ན་ཟབ་པར་གསུངས། ཧ་ཤིང་གི་ལྟ་བ་དང་། ཞི་གནས་རྟོག་མེད་དང་། སེམས་ཧད་པོ་གསུམ་གྱི་ཁྱད་པར་གང་ཡིན་ཟེར་བར། དང་པོ་ཅི་ཡང་
108



གསུམ་
༄༅། ། མི་བསམ་ཡིད་ལ་མི་བྱེད་པ་ཁོ་ན་ཟབ་མོའི་ལམ་དུ་འདོད་པ་ཞིག་རེད། གཉིས་པ་ལ་བཤད་རྒྱུ་མང་ཡང་མདོ་རྩ་བྱིངས་རྒོད་ཀྱི་སྐྱོན་གཉིས་བཅད་ནས་སེམས་གསལ་དྭངས་ཀྱི་སྟེང་དུ་བརྟན་ཆ་ཐོབ་པ།
གསུམ་པ་འདི་ལ་མཆོག་དམན་བར་མ་སྣ་ཚོགས་ཡོད་པས་ཟེར་ཚོད་མེད་དེ། ཐ་ན་སྤྲང་བོ་ཁྱི་མང་གིས་རུབ་དུས་ཀྱང་སེམས་ཧད་དེ་བ་དེ་ཨེ་མི་འོང་ཧ་ཧ། དེ་ཐམས་ཅད་གློ་བུར་འཁོར་བའི་སེམས་ཁོ་ནས་སྟེང་ནས་
འགྲོ་བ་རེད་མ་གཏོགས་སེམས་རིག་ལ་ཤན་ཕྱེས་ཏེ་རིག་པ་རྐྱང་འདེད་བྱེད་པ་ནི་གཅིག་ཀྱང་ག་ལ་ཡོད། རྣམ་རྟོག་ལ་དགག་སྒྲུབ་རྗེས་འབྲིང་གང་ཡང་མ་བྱས་པར་སེམས་རང་བབས་སུ་བཞག་པ་ནི་འདི་ཡིན་གྱི་ངོས་
བཟུང་མེད་ཀྱང་ཡེ་ནས་བཅོས་བསླད་ཀྱི་དྲི་མ་ཞུགས་པའི་སེམས་ཀྱི་རང་གཤིས་རིག་ཆ་སང་ངེ་དེའི་སྟེང་ནས་མ་གཡོས་ན་དེ་གའི་ཆོག །དེའི་ཚེ་རྣམ་རྟོག་བདག་མེད་དུ་བསྒྱུར་བ་ལ་སྐྱོན་ཅི་ཡང་མེད། དེ་འདྲའི་རྣམ་
རྟོག་ཤར་ཡང་མི་གནོད་པ་ཡིན། བླ་མ་ལ་མོས་གུས་བཅོས་མིན་ཡོད་རུང་ད་རུང་བླ་མ་ཡང་ཡང་གསལ་བཏབ་ཡང་ཡང་བཀའ་དྲིན་དྲན་ནས་མོས་གུས་ཀྱི་རྒྱུན་གོང་འཕེལ་དུ་སྤེལ་ནཱ་བཟང་། ཀུན་གཞི་ནི་གློ་བུར་བའི་
ཀ་ ཡིད་ཤེས་ཕྲ་མོ་རྣམ་རྟོག་རགས་པ་མ་མཆེད་པའི་གནས་ཆ་སྟེང་པོ་ཡིན། རིག་པ་ནི་གློ་བུར་བས་བསླད་པའི་ཆ་ལས་འདས་པའི་རང་བབས་གཤིས་ཀྱི་བཞུགས་ཚུལ་རྗེན་པའི་ངོ་བོ་ཡིན་པས་ཀུན་གཞི་ལས་སད། རྣམ་
109



རོལ་བའི་རྡོ་རྗེའི་གསུང་འབུམ།
རྟོག་རགས་པའི་སྟེང་དུ་མ་ཤོར་བའི་བར་དེར་ངོས་འཛིན་དགོས། རྣམ་རྟོག་གི་འཕྲོ་བ་ཕྲ་རགས་ངོས་ཟིན་མི་ཟིན་གྱིས་རིག་པ་དང་ཀུན་གཞིའི་ཁྱད་ཕྱེ་ཐུབ། སེམས་རྟོག་མེད་ཀྱི་ངང་ལ་འཕྲོ་ཆ་ཕྲ་རགས་ངོས་ཟིན་པ་
ཙམ་སྒོམ་གྱི་མཐིལ་དུ་འཛིན་མཁན་མང་ཡང་དེའི་ཀུན་གཞིའི་གཡའ་མི་ཆོད། གནས་ཆ་ལྟེམ་མེ་བ་ལྟ་བུ་དང་གློ་བུར་བའི་གསལ་ཆ་དྭངས་ཆ་སོགས་ཡོད་རུང་རྒྱ་ཆད་ཕྱོགས་ལྷུང་ཅན་གྱི་འཛིན་ཆ་ཐུམ་ཐུམ་འདྲ་བ་དེ་
ཀུན་གཞི་དང་ཀུན་གཞིའི་རྣམ་ཤེས་ལས་མི་འདའ། གནས་ཆ་སྟེང་པོ་ལས་སད། འགྱུ་ཆ་ཕྲ་རགས་སུ་མ་མཆེད་པའི་བར་དེར་རང་འབབས་ཀྱི་ཤེས་པ་སང་ངེ་བ་འཛིན་ཆ་གང་གིས་ཀྱང་མ་བཅིང་ཞིང་སྟོང་མི་སྟོང་དང་
གསལ་མི་གསལ་སོགས་ཀྱི་རྩིས་གདབ་དང་བྲལ་བ། རྟེན་མེད་ཟང་ཐལ་རྗེན་པའི་ངོ་བོ་ཞིག་འཆར་རྒྱུ་དེ་རིག་པ་ཡིན། དེ་ངོས་ཟིན་ཕན་ཆད་རྣམ་རྟོག་ཤར་རམ་གནས་སམ་ཇི་ལྟར་ཡང་གནས་འགྱུར་བའི་རྗེས་མི་
འདེད་པར་རྩ་བའི་རིག་པ་ཁོ་རང་རྐྱང་བ་རྗེན་ལ་ཕུད་དེ་སྐྱོང་བ་འདི་སྒོམ་ཆེན་མཆོག་རྣམས་ཀྱི་ལམ་སྲོལ་མ་ནོར་བ་ཡིན། མིག་སོགས་དབང་པོའི་ཡུལ་ལ་གང་སྣང་ཡང་དེར་འཛིན་པ་མ་ཞུགས་པ་ཙམ་ཞིག་ཀུན་གཞི་
དང་རིག་པ་གཉིས་ཀ་ལ་ཡོད་ཀྱང་ཀུན་གཞི་ལུང་མ་བསྟན་ཁོལ་བུར་ལུས་པ་དང་། རིག་པ་ཕྱོགས་མེད་རྒྱ་གྲོལ་ཆེན་པོ་གཉིས་གོང་སྨོས་ལྟར་ཆེས་མི་མཚུངས་པ་ལགས། རང་གི་སེམས་ས་ལེ་ཧྲིག་གེ་བ་དེའི་སྟེང་དུ
110



བབས་
བཞི་
༄༅། །དྲན་པ་བརྟེན་ནས་གྲིམ་ལྷོད་རན་པར་བསྒྲིམ་ཏེ་བསྐྱང་བས་རིམ་གྱིས་སེམས་ཇེ་བརྟན་དུ་འགྲོ་བ་ཞིག་འོང་ཡང་དེ་རྫོགས་ཆེན་མ་རེད། དེ་འདྲའི་སེམས་ས་ལེ་བ་དེ་ལའང་། ཕྱི་རྐྱེན་དང་ནང་བཞག་
སོགས་ཀྱི་རྐྱེན་ལས་དྭངས་ཆ་དྭང་གསལ་ཆ་ཐོབ་པའི་གློ་བུར་བའི་ཆ་ཞིག་དང་། དེ་འདྲའི་རྐྱེན་དབང་གིས་བྱུང་བ་མིན་པའི་སེམས་རང་གི་གཉུག་མའི་འདུག་ཚུལ་བཟོ་བཅོས་གང་ཡང་ཕོག་མ་མྱོང་བ་ཞིག་སྟེ། དེ་
གཉིས་ཆུ་དང་འོ་མ་འདྲེས་པ་བཞིན་གནས་པས། དེ་ལྟར་རང་བབས་གཉུག་མའི་བཞུགས་ཚུལ་གློ་བུར་བའི་སེམས་ཀྱི་དུག་དང་མ་བྲལ་བར་ཅི་ཙམ་བརྐྱང་ཡང་རྟོགས་པ་མཆོག་ལ་རེག་མི་ནུས། གློ་བུར་བའི་སེམས་ནི་
ཁོལ་བུ་བ་དང་བཟོ་བཅོས་དང་དམིགས་གཏད་ཅན། གཉུག་མའི་རིག་ཆ་ནི་གང་གིས་ཀྱང་ཁོལ་བུར་མ་བཅིང་བས་ཕྱོགས་དང་རིས་སུ་བཅད་ཅིང་དམིགས་གཏད་དང་འཛིན་ཞེན་བཅོས་བསྒྱུར་གང་ཡང་མེད་པ།
ལྟར་མེད་ཀྱང་ཅི་ཡང་མི་གོ་མི་ཤེས་པའི་རྨོངས་ཆ་གཏད་ནས་མ་ཞུགས་པ་མཐོ་ཟང་ངེ་ཡངས་ཁྲོ་ལེ་བ་ཞིག་ཡིན། དེ་གཉིས་མི་ནོར་བར་རིག་ཆ་རྐྱང་བ་དེ་སྐྱོང་རྒྱུ་ཡིན། དེའང་རིག་པ་དེ་ངོ་ཤེས་ནས་དེ་ལས་གཞན་པའི་
#* གནས་ཆ་འགྱུ་ཆ་གང་གི་ཕྱོགས་སུ་ཡང་མ་ཤོར་བར་རིག་ཆ་ཁོ་རང་བཟོ་མེད་དུ་འཇོག་པ་གོམས་པས་གནས་འགྱུ་གཞན་ཆེད་དུ་མ་བཀག་ཀྱང་གར་སོང་ཆ་མེད་ཀྱི་ངང་ནས་རིག་པ་གཅེར་བུར་བུད་སོང་བ་ཞིག་བྱུང་
111



བས་དེ་ལ་རིག་ཆ་རྗེན་པར་བུད་ཟེར་བ་ཡིན། ཤེས་རིག་རང་ཚུགས་མ་ཤོར་ན་དེ་ལས་ལྷག་པ་གཞན་མི་དགོས། གསུངས་པའང་རེད། དེས་ན་ཁྱོད་ཀྱི་ཡི་གེའི་ནང་གི་དོན་གཉིས་པོ་འདིའི་སྔ་མ་དེ་བཟང་བ་འདྲའང་
ཉམས་རྟོགས་ཨེ་སྐྱེ་སྒྲུབ་ཚུལ་ལ་རགས་ལས། སྒྲུབ་ཚུལ་ཨེ་ཟིན་སྙིང་རུས་ལ་ཐུག །དེ་བློ་སྣ་མི་མང་བར་ཞེ་བཅད་གཅིག་གི་སྟེང་དུ་འདུག་ཐུབ་པ་ཞིག་གལ་ཆེ་བས་དེ་ལྟར་རེམ་རེམ་ཐོ་ཐོ་སྤྲུལ་སྐུ་ཚང་། དགེའོ། །
རོལ་བའི་རྡོ་རྗེའི་གསུང་འབུམ།
112



ཀ་
༄༅། །བདེན་པ་གྲུབ་པ་ཅུང་ཟད་མེད། ༈ ཀ་དག་གདོད་མ་གཞི་ཡི་གནས་ལུགས་ནི། །ཡེ་ནས་ཀུན་ཏུ་བཟང་པོའི་རང་བཞིན་སྟེ། །ཡོད་མེད་ལ་སོགས་སྤྲོས་པས་མཐའ་དང་བྲལ། །ཐམས་ཅད་ཆོས་ཀྱི་དབྱིངས་ལ་
འབྱམས་ཀླས་སོ། །ལྷུན་གྲུབ་སྐུ་དང་ཡེ་ཤེས་ཆེན་པོའི་བདག །དེ་ཡང་འབད་ཅིང་རྩོལ་བའི་མ་ཡིན་ཏེ། །འཁོར་འདས་སྣང་སྲིད་སྣོད་བཅུད་མ་ལུས་པ། །ཡེ་ནས་དག་པ་རབ་འབྱམས་ཆེན་པོའོ། །ཀ་དག་ལྷུན་གྲུབ་
གདོད་ནས་ཟུང་དུ་འཇུག །དཔེར་ན་ཉི་མའི་འོད་དང་རང་བཞིན་ལྟར། །བཟོད་འཕྲལ་རྒྱུ་རྐྱེན་གཞན་ལ་མ་ལྟོས་པར། །དབྱིངས་རིག་འདུ་འབྲལ་མེད་པར་ཀུན་ཏུ་ཁྱབ། །བཟང་པོའི་ཡོན་ཏན་ངན་པའི་སྐྱོན་གང་གིས།
ཕན་དང་གནོད་མེད་མཐའ་བཞིའི་དྲི་མ་སངས། །ཁམས་གསུམ་འཁོར་བ་ཞི་བ་མྱང་འདས་གཉིས། །མཉམ་ཉིད་ཆོས་སྐུའི་ངང་དུ་རོ་མཉམ་མོ། །གཟུགས་དང་དབྱིབས་དང་ཁ་དོག་མཚན་མ་དང་། །དངོས་པོ་རྫས་སུ་
རྡུལ་ཙམ་མི་དམིགས་པ། །རྡོ་རྗེ་རྣམ་པར་ཐར་བའི་སྒོ་དང་ལྡན། །ཤེས་རབ་རྡོ་རྗེ་བཙུན་མོའི་མཁའ་ཀློང་ཡངས། །ཕྱོགས་མཐར་མི་གནས་གང་དུ་རྒྱུ་མ་ཆད། །དམིགས་བསམ་བརྗོད་པ་ཀུན་དང་རྣམ་པར་བྲལ། །རང་
ཥ་ བྱུང་སེམས་ཀྱི་རྡོ་རྗེ་འདུས་མ་བྱས། །ཉག་གཅིག་ཟང་ཐལ་དོན་དམ་བདེན་པའོ། །བྱང་ཆུབ་སེམས་ཀྱི་རང་བཞིན་འོད་གསལ་བ། །གཟུང་འཛིན་སྒྲིབ་པའི་ཆ་ཙམ་མ་གོས་པའི། །འདས་དང་མ་འོངས་ད་ལྟ་མི་
113
ལྟ་



རོལ་བའི་རྡོ་རྗེའི་གསུང་འབུམ།
འགྱུར་བ། །ཡེ་ནས་སངས་རྒྱས་ཉིད་དུ་ཡང་དག་བཞུགས། །འཁོར་འདས་གང་སྣང་ཆོས་རྣམས་མ་ལུས་པ། །མེད་བཞིན་སྣང་བ་སྒྱུ་མའི་མིག་འཕྲུལ་ལྟར། །རོལ་རྩལ་འགག་མེད་རང་གི་རྒྱན་དུ་ཤར། །ཀུན་བྱེད་རྒྱལ་
ལྕེ་པོ་གཅིག་གི་ཆོ་འཕྲུལ་ཡིན། །གཞི་ལ་གཞི་སྣང་ཤར་ནས་གྲོལ་འཁྲུལ་བྱུང་། །ཀུན་ཏུ་བཟང་པོ་ཁྱད་ཆོས་དྲུག་གིས་གྲོལ། །སེམས་ཅན་རྒྱུ་གསུམ་རྐྱེན་བཞིའི་གློ་བུར་དུ། །ཡིད་དང་ཉོན་མོངས་བག་ཆགས་སྒོ་གསུམ་
འཐས། །ཆོས་རྣམས་གུད་དུ་བཅད་ནས་བློ་ཡིས་བཏགས། །མིང་དང་གཟུགས་དབྱིབས་ཁ་དོག་མཚན་མར་བཟུང་། །བདག་གཞན་དགྲ་གཉེན་བར་མའི་སྣང་བ་དེར། །ཞེན་ནས་ཁམས་གསུམ་འཁོར་བ་གྲུབ་ཅིང་
འཕྱན། །བདེན་པར་གྲུབ་པ་ཅུང་ཟད་མེད་མོད་ཀྱང་། །བདེན་ཞེན་དབང་གིས་འདི་ཕྱི་བར་དོ་དང་
། །བདེ་སྡུག་སྣང་བ་སྣ་ཚོགས་ཉེ་བར་ལེན། །དེ་ཡང་རྨི་ལམ་ཅི་བཞིན་ངང་གིས་སྟོངས། །གཟུང་འཛིན་ཡུལ་དང་ཡུལ་
ཅན་ཆོས་རྣམས་ཀུན། །བདག་མེད་མ་ཤེས་རང་གིས་རང་ཉིདབཅིངས། །སྒྱུ་མའི་སྒྱུ་མར་རློམ་སེམས་བྱེད་པ་དང་། །སྲིན་བུའི་ཁ་ཆུས་རང་ལ་སྒྲོག་བཞིན་ནོ། །ནམ་མཁའ་གློ་བུར་སྤྲིན་གྱིས་སྒྲིབ་ནཱའང་། །དོན་ལ་ཕན་
གནོད་བསྒྱུར་བ་མེད་པ་བཞིན། །གཤིས་སུ་གྲོལ་དང་འཁྲུལ་བ་ཐ་སྙད་ཙམ། །འཁོར་འདས་སྤྱི་གཞི་ཡེ་ནས་གཡོ་མ་མྱོང་། །ཕྱི་ནང་བར་ཞེས་གང་དུའང་མི་གནས་པའི། །ཟང་ཐལ་དྲི་མེད་ཆོས་སྐུའི་དགོངས་པ་ཅན།
114



དྲུག་
༄༅། ། སེམས་ཅན་ཀུན་ལ་ཡེ་ཤེས་སྙིང་པོས་ཁྱབ། །གདོད་ནས་རང་བཞིན་རྣམ་པར་དག་པའོ། །སེམས་ཀྱི་དྲི་མའི་སྐྱོན་དང་མ་འདྲེས་པའི། །ད་ལྟའི་ཤེས་པ་བཟོ་མེད་རྒྱ་ཡན་པ། །དུས་གསུམ་རྟོགས་པ་དང་བྲལ་
བཞི་ཡི་ཆ། །རང་བྱུང་ཡེ་ཤེས་ཆེན་པོ་ལ་བཟླ་མཛོད། །ཤར་དང་མི་ཤར་རྩར་ཏེ་ཕན་གནོད་མེད། །དགག་སྒྲུབ་སྤང་བླང་རེ་དོགས་ག་ལ་དགོས། །སྐྱེས་ནས་འཇིག་པ་རང་གི་ཆོས་ཉིད་ཀྱང༌། །ཤར་གྲོལ་དུས་མཉམ་ཨ་
ཏིའི་ཁྱད་ཆོས་སོ། །གནས་དང་འགྲུ་དང་རིག་པ་གང་མ་ཡིན། །བྱུང་དང་གནས་དང་འགྲོ་ས་ཚོལ་མཁན་སེམས། །སེམས་ཀྱི་སེམས་ལ་བལྟས་པས་ཅིའི་ཕྱིར་གྲོལ། །རང་བཞིན་གཤིས་སུ་ཡེ་ཤེས་རྒྱུན་ཆད་མེད།
བཅིང་ན་སེམས་དང་གློད་ན་དེ་བཞིན་དེ། །བསྒོམ་དང་མི་བསྒོམ་ཡེངས་དང་མི་ཡེངས་བ། །འབད་ཅིང་རྩོལ་བའི་རྣལ་མའི་དོན་མི་རྙེད། །འབད་མེད་རང་བཞག་ཡེ་ཤེས་ལྷུག་པར་འཆར། །ཡིན་མིན་རྟོགས་པའི་སྒྲོ་དང་
བསྐུར་བ་བཏབ། །རིག་སྟོང་འོད་གསལ་ཡེ་ཤེས་དེ་ཀའོ། །རང་བྱུང་རང་ཤར་རང་སར་གྲོལ་བ་ལས། །གཉན་པོ་གཞན་གྱིས་བཅས་བཅོས་རྡུལ་ཙམ་མེད། །ཡེ་ཤེས་ངོ་བོ་ལམ་དུ་བྱེད་པ་ནི། །གསང་བ་མན་ངག་ཟབ་མོ་
# གནད་དུ་ཆེ། །ལེའུ་བཅུ་དགུ་བའོ། །
115



རོལ་བའི་རྡོ་རྗེའི་གསུང་འབུམ།
༄༅། །ཉམས་ལེན་གྱི་མདོ་རྩ། ༈ འོ་གྲོགས་མཆོག་ལགས། ད་ཉམས་ལེན་གྱི་མདོ་རྩ་ནི། བླ་མ་ལ་མོས་གུས་དྲག་པོས་ཐུགས་ཡིད་དབྱེར་མེད་ཀྱི་ངང་ནས་རང་སེམས་ཕྱིར་ཡུལ་ལ་ཕར་མ་གཏད། ནང་དུ་དྲན་པ་ཚུར་
ལྕུམ་འཛིནཱ། བར་དུ་གནས་པའི་ས་མ་བཙལ་བར་དྲན་སེམས་ཐམས་ཅད་ཐད་ཀར་ཧད་དེ་རང་རང་གི་ས་དེར་སྐྱུར་ཐོངས། དེ་དུས་འདི་འདྲ་ཞེས་ངོས་བཟུང་ཅི་ཡང་སྨྲ་རྒྱུ་མི་ཆུད་ཀྱང་མེད་སོང་བའམ་བརྒྱལ་སོང་བ་ལྟ་བུ་
ཡང་མ་ཡིན་པས་རང་གི་ཧྲ་ཞིག་གོ་འདུག་རྒྱུ་འདྲ་བ་ཞིག་ཡོད། དེ་དྲན་འཛིན་དམ་པོས་བཅིང་ཡང་མི་དགོས། ཅི་འདྲ་གང་འདྲ་དཔྱད་ཀྱང་མི་དགོས། ཨེ་ཡིན་ཨེ་མིན་རེ་དོགས་ཡང་མི་དགོས། སེམས་རང་གི་གཏིང་
གཤིས་བསམ་བརྗོད་མི་ཤེས་པ་དེའི་ངང་དེར་ལྷོད་ལ་སྡོད་ཐོངས། དེའི་ཟུར་ནས་རྣམ་རྟོག་ཟབ་ཟིབ་ཞིག་ཤར་རུང་མཐོང་ཐོས་མྱོང་ཚོར་མ་འགག་པར་གོ་རུང་། དེའི་རྗེས་སུ་མ་འདེད། ཚུར་མ་ལེན། ཕར་མ་བཀག་
པར་དེ་ཐམས་ཅད་དགོས་མེད་བདག་མེད་ལ་སྒྱུར་ཐོངས། གཤིས་རིག་སྟོང་རྗེན་པ་ཟང་ཐལ་ལེ། གར་གཏད་འདིར་གནས་མེད་པ་དེའི་ངང་དུ་སྡོད་ཚུགས་པར་གྱིས་དང་། རྣམ་རྟོག་ཐམས་ཅད་སེམས་ཀྱི་རྩལ། ཆུའི་
རླབས་དང་ཉི་མའི་ཟེར་འདྲ་བ་ཡིན་པས། དེའི་གཤིས་ལ་ཕན་གནོད་ཅི་ཡང་མེད། མདོར་ན་ཀུན་མཁྱེན་འཇིགས་མེད་གླིང་བས། སྒོམ་རྒྱུ་རྡུལ་ཙམ་མེད་པ་ལ། །ཡེངས་རྒྱུ་སྤུ་ཙམ་མེད་པར་ཤོག །ཅེས་དང་། མ་ཡེངས་
116



བདུན་
༄༅། །མི་སྒྲོམ་གཉུག་མའི་རང་གཤིས་ལྷོད། །གསུང་པ་ལྟར་བསྒོམ་འདུག་རྒྱུའི་གཏད་སོ་ཅི་ཡང་མེད་རུང་གཡེངས་འགྲོ་རྒྱུའི་རྣམ་རྟོག་ལྐོག་འབྱམས་ཀྱི་དབང་དུ་སྐད་ཅིག་ཀྱང་མ་ཤོར་བ་གལ་ཆེ་སྟེ། གོང་སྤྲུལ་རིན་
པོ་ཆེའི། དྲན་རིག་ངོ་བོ་ཅི་ཡང་མ་གྲུབ་ཅིང་། །གཏད་སོ་མེད་ཀྱང་རང་ཚུགས་འཛིན་རྒྱུ་ཡོད། །ཅེས་གསུངས་པ་ལྟར་སེམས་ཐ་མལ་བའི་རང་གཤིས་དེ་མཉམ་བཞག་རྗེས་ཐོབ་འགྲོ་འདུག་བྱ་སྤྱོད་འདོན་བཟླས་གང་གི་སྐབས་སུ་ཡང་མ་བརྗེད་
དང་། རེ་ཞིག་གི་མདོ་རྩ་དེ་ཡིན་སྙམ་ཤར་ལགས། ཅེས་གྲོགས་མཆོག་རྣམ་གཉིས་ཀྱིས་ངོར་ཝ་བླས་ཕུལ་ལོ། །
༄༅། །ལྟ་སྒོམ་སྤྱོད་གསུམ་གང་ཡིན། ༈ ལྟ་བ་སྒོམ་པ་སྤྱོད་པ་གསུམ་གང་ཡིན་ཞེ་ན། རང་གི་སེམས་འདི་ལུས་ཀྱི་ཕྱི་ནང་གང་དུ་འདུག །ཁ་དོག་དང་དབྱིབས་ཅི་འདྲ་བ་འདུག་པ་སོགས་ཇི་ལྟ་བ་བཞིན་གཏན་ལ་ཕབས་
ནས་མ་རྙེད་པའི་སྟོང་བ་དེ་ལ་ལྟ་བ་ཟེར། ལྟ་བ་དེ་ཀའི་ངང་ལ་བྱིངས་རྒོད་སྨུག་གསུམ་གང་གི་དབང་དུ་མི་གཏོང་བར་ཀློད་ནས་འཇོག་པ་དེ་ལ་སྒོམ་ཟེར། སྣང་བ་གང་ཤར་ཐམས་ཅད་སྒོམ་དེས་རྒྱས་གདབ་ནས་རྩལ་
ཀ སྦྱོང་བ་ལ་སྤྱོད་པ་ཟེར། ད་ལྟའི་རང་གི་རིག་པ་དྲི་མ་མེད་པ་གསལ་སྟོང་འཛིན་མེད་འདི་ཁ་ཡན་དུ་ཀློད་ཅིང་རྣམ་རྟོག་སྣང་བ་གནས་འགྱུ་གང་ལའང་བཟང་ངན་དགག་སྒྲུབ་འདོར་ལེན་མི་བྱ་བར་རིག་སྟོང་རྗེན་པ་སྐྱོང་
117



རོལ་བའི་རྡོ་རྗེའི་གསུང་འབུམ།
བ་འདི་རྫོགས་ཆེན་གྱི་སྙིང་པོ་རྒྱལ་དབང་མཚོ་སྐྱེས་རྡོ་རྗེའི་ཐུགས་བཅུད་བླ་ན་མེད་པ་ཡིན་ཏེ་འདིའི་གནད་ཤེས་ན་བསྒོམ་ལ་མི་འོང་བའི་ཐབས་མེད། སྣང་བ་ཐམས་ཅད་སེམས་སུ་ཐག་བཅད། སེམས་སྟོང་
སེམས་སྟོང་བར་ཐག་
བཅད། སྟོང་བ་གཉིས་མེད་ཟུང་འཇུག་ཏུ་ཐག་ཆོད་པ་ནི་ཆོས་ཐམས་ཅད་རིག་སྟོང་རྗེན་པ་རྟོགས་པའོ། །དེ་མིན་ལྟ་སྒོམ་སྤྱོད་གསུམ་ཅི་ཡང་མེད་ལགས།
༄༅། །རྫོགས་པ་ཆེན་པོའི་གསུང་རྒྱུན། ༈ རྫོགས་པ་ཆེན་པོའི་གསུང་རྒྱུན་ལ། བཞི་ཆ་གསུམ་བྲལ་ཞེས་ད་ལྟའི་རང་སེམས་སོ་མ་འདི་བཅའ་བཅོས་དགག་སྒྲུབ་གྱི་བཅོས་སླད་མེད་པར་རང་དྭངས་རང་གྲོལ་རྒྱུན་དུ་
དྲན་པའི་ཟིན་པ་ལས་མང་པོ་མི་དགོས། དེའི་ཚེ་ད་ལྟའི་ཀ་དག་བློ་བྲལ་དབྱིངས་ཐ་མལ་ཤེས་པ་ཟང་ཁ་རྒྱ་ཡན་ལ་ངེས་པ་རྙེད་དེ་མཉམ་པར་བཞག་པའི་འཐུས། ཞེས་རིག་འཛིན་འཇིགས་མེད་གླིང་པས་གསུངས།
ཕྱག་ཆེན་ངེས་དོན་སྙིང་པོ་ལས། མ་ཡེངས། མི་སྒོམ། བཟོ་མེད་ཅེས་པ་དེ་གསུམ་ལ་སྒོམ་གྱི་གནད་ཐམས་ཅད་ཚང་ཞེས་རྗེ་འཇམ་མགོན་གོང་སྤྲུལ་བས་གསུངས།
118



༄༅། ། སེམས་ཀྱི་གཞི་རྩ། ༈ བླ་མ་ལ་ཕྱག་འཚལ་ལོ། སྣང་སྲིད་ཀྱི་ཆོས་ཐམས་ཅད་སེམས་ལ་ཐུག་སེམས་མི་དྲན་དགུ་དྲན་གྱི་འགྱུ་བ་འདི་བྱུང་ས་གནས་ས་འགྲོ་ས་བཙལ་ན་ཅི་ཡང་མི་རྙེད། སེམས་རང་གིས་རང་
ལ་དཔྱད་ནའང་། གཟུགས་ཁ་དོག་སོགས་ཀྱི་ངོ་བོའི་གྲུབ་པ་མེད། སེམས་དངོས་མེད་སྣང་ཙམ་ལ་ང་དང་བདག་ཅེས་འཁྲུལ་བའི་བཏགས་པ་ཙམ་ལས་བཙལ་ན་སྟོང་ཉིད་རེད་འགྲོ་བ་དེ་དབུ་མའི་ལྟ་བ་ཡིན། མ་
བཙལ་རང་སར་བཞག་ན་སྟོང་བཞིན་པའི་ཤེས་རིག་འགོག་མེད་གསལ་ཙམ་གྱི་མི་རྟོག་རང་ངོ་ཤེས་པ་དེ་རྫོགས་པ་ཆེན་པོའི་ལྟ་བ་ཡིན། དེའི་ངང་དུ་ཕྱིའི་ཡུལ་ལ་མི་ཡེངས་ནང་རྣམ་རྟོག་ཞིབ་པོས་མི་བསླད་པར་ཡང་
ཁྲོ་ལེར་དྲན་ཤེས་ཀྱི་རྒྱང་འཚོ་བྱེད་ནས། དེ་ཀའི་རྒྱུན་མི་བརྗེད་པར་བསྒོམ་པ་ཆུ་བོའི་རྒྱུན་ལྟ་བུ་གལ་ཆེ། སྐྱབས་འགྲོ། སེམས་བསྐྱེད། བླ་མའི་རྣལ་འབྱོར། དགེ་སྡིག་བླང་དོར་སོགས་ཐུན་མོང་གི་དགེ་སྦྱོར་གྱི་ཚོགས་
རྣམས་དེའི་གྲོགས་སུ་བརྟེན་པར་མཛོད་ཅིག །
བརྒྱུད་
119
ད
པོད།



རོལ་བའི་རྡོ་རྗེའི་གསུང་འབུམ།
༄༅། །གྲུབ་ཆེན་གྱི་གཟིགས་སྣང་། ༈ དབྱིངས་དག་པ་འཁོར་ལོ་རྒྱས་འདེབས་མ། །རྩལ་བདེ་ཆེན་བཛྲ་ཀུ་མ་ར། །དེ་དབྱེར་མེད་གཉུག་མའི་འོད་གསལ་ཆེ། །འདི་ཁྲག་འཐུང་སྟོང་གི་སྲོག་སྙིང་ཡིན། །ལྟ་བསྒོམ་ཀྱང་
རུང་ལ་མ་བསྒོམ་རུང་། །གཞི་ཡེ་གྲོལ་ཆོས་སྐུའི་རྒྱལ་ཁབ་ན། །དོན་རིག་སྟོང་གི་དཔལ་ཆེན་ཡབ་ཡུམ་ཟུང་། །དུས་བཞི་མཉམ་ཉིད་དུ་འབྲལ་མེད་བཞུགས། །སྔགས་བཟླས་ཀྱང་རུང་ལ་མ་བཟླས་རུང་། །བརྗོད་ཚད་
འདི་བརྗོད་མེད་རོལ་མོ་གདའ། །བརྗོད་མེད་འདི་སྤྲོས་བྲལ་དོན་གྱི་སྔགས། །དེ་འཕོ་འགྱུར་མེད་པར་གདོད་ནས་གནས། །མཉམ་བཞག་ལ་བསྡད་རུང་མ་བསྡད་རུང་། །ཤར་སྣང་འདི་ཡེ་ཤེས་ཀྱི་རོལ་གར་གདའ། །
ད་ལྟར་གྱི་ཤེས་པ་ཐ་མལ་བ། །འདི་མཚོན་མེད་རིག་པའི་ཕུར་བུ་ཡིན། །ཤར་སྣང་འདི་དག་ཆེན་ཕུར་བའི་ལྷ། །གྲག་གྲག་འདི་མི་ཤིགས་རྡོ་རྗེའི་སྔགས། །དྲན་དྲན་འདི་བདེ་ཆེན་སྙིང་པོའི་ཐུགས། །ཐམས་ཅད་ཡེ་ཤེས་
ཀྱི་རོལ་མོར་འདུག །དོན་མ་བཅོས་རིག་པའི་ཕུར་བུ་དེ། །བློ་གཉིས་འཛིན་གདོན་གྱི་སྙིང་ལ་རྒྱོབ། །ཐུགས་ཕྲད་རང་གྲོལ་གྱི་སྨད་ལས་དེས། །ཁམས་གསུམ་འདི་ཀ་དག་དབྱིངས་སུ་སྒྲོལ། །ངས་དེ་ལྟར་རྟོགས་པ་མ་
ལགས་མོད། །གྲུབ་ཆེན་གྱི་གཟུགས་མོ་འདི་ལྟར་ཡིན། །རྟོགས་ལྡན་ཚོས་གསུང་གླེང་མོལ་བ་ཐོས། །ཐོས་པ་བཞིན་དྲང་པོ་སྨྲས་པ་ལགས། །ཞེས་འཇིགས་མེད་དཀོན་མཆོག་བསྟན་པའི་རྒྱལ་མཚན་གྱིས་སྨྲས་སོ། །
120



དགུ་
༄༅། ། རྫོགས་པ་ཆེན་པོའི་ལམ། ༈ ཤར་རྒྱལ་མོ་རོང་བས་འཇིགས་མེད་ཡེ་ཤེས་ལ་ཡིག་འཇལ་དུ་ཕུལ་བ། འོད་གསལ་རྫོགས་པ་ཆེན་པོའི་ལམ་མ་ནོར་བ་དེ་བརྒྱུད་ལྡན་གྱི་བླ་མའི་བྱིན་རླབས་ལ་བརྟེན་ནས་རྙེད་
དགོས་པས། བསགས་སྦྱང་སྤེལ་གསུམ་གྱི་གནད་འདུས་པ་བླ་རྣམ་ལ་འབད་པ་གལ་ཆེ། དེ་ནས་བླ་མ་ཨོ་རྒྱན་པདྨ་འབྱུང་གནས་ཀྱི་ཐུགས་དང་རང་སེམས་དབྱེར་མེད་དུ་བསྲེས་ལ། བཟང་ངན་གྱི་རྣམ་རྟོག་གང་གི་
ཀྱང་མ་སླད་ཅིང་། སྤང་བླང་དགག་སྒྲུབ་གྱི་རྩོལ་བས་མ་བཅོས་པའི། གཤིས་རང་བབས་ཀྱི་རིག་ཆ་རྗེན་པ་དེ་ངོ་ཤེས་པར་བྱས་ཏེ། ཕྱིས་ཡུལ་སྣང་མི་སྣང་དང་ནང་རྣམ་རྟོག་འཆར་མི་འཆར་སོགས་ལ་རྗེས་འདེད་རྩིས་
གདབ་གང་ཡང་མི་བྱ་བར། རིག་པ་ཟང་ཐལ་གྱི་ངང་ལས་མ་གཡོས་པ་ ང་ཟད་ཡེངས་གྲུབ་བྱེད་ཚེ་ཡང་། ང་ཡེངས་འགྲོ་བའམ་ཞེས་དང་། འདི་ལྟར་ཡེངས་འདུག་ཅེས་དང་། མི་ཡེངས་བའི་ཕྱིར་དུ་གཉེན་
པོ་ཇི་ལྟར་བརྟེན་ན་དྲག་ཅེས་སོགས་ཙབ་ཚུབ་ཟང་ཟིང་གཏན་ནས་མི་བྱེད། རིག་པ་དེ་ཀ་ཧུར་ཕྱུང་ལ་གཤིས་ཐོག་ཏུ་ས་བཟུང་། མདོར་ན་ངོ་སྤྲོད་གེགས་སེལ་བོག་འདོན་ཐམས་ཅད་ཁ་ཁ་སོ་སོ་མང་པོ་མི་དགོས། ད་
སྐྱ་ ལྟའི་རིག་པ་ངོ་བོ་མི་རྟོག་པ། གདངས་མ་འགག་པ། རྩལ་ཕྱོགས་མེད་དུ་འཆར་བ། ཉམས་སུ་མྱོང་ཡང་བརྗོད་མི་ཤེས་པ་དེ་ཀའི་རང་འགྲོས་བཟོ་མེད་དུ་སྐྱོང་བས་ཆོག་པར་གསུངས་ཡོད་པས་ཐུགས་ལ་ཟུངས་མཛོད།
121
པོས་པ་ལ་བསླབ།



རོལ་བའི་རྡོ་རྗེའི་གསུང་འབུམ།
ང་རང་ནད་རོས་མནར་ནས་ཞལ་གདམས་བསླབ་སྟོན་ཟེར་བའི་ཟ་ཟེ་དེའི་རིགས་ཀྱང་འབྲི་འི་མེད་ཀྱང་ཁྱེད་ཐག་རིང་ནས་འོང་བ་ཤ་ཚ་ནས་གླེན་གཏམ་ཡིགཱ་ནག་ཏུ་ཕབ་སྟེ་བྱིན་པས་དགེ་བར་གྱུར་ཅིག །
༄༅། །རྣམ་རྟོག་སེམས་སུ་རྟོགས་པ། ༈ རྣམ་རྟོག་སེམས་སུ་རྟོགས་པ་ཡི། །ལྷ་འདྲེ་འཇིགས་པས་བསྡིགས་ཀྱང་ཉམས་མི་ང་། །ནམ་མཁའ་ཡངས་པའི་དཀྱིལ་འཁོར་དུ། །འབྱུང་བ་བཞི་བོ་ཤོང་ཡང་ཤོང་། །ཤོང་ཡང་
ཤོང་སྟེ་ཡངས་ཀྱང་ཡངས། །སེམས་ཉིད་སྟོང་བའི་དཀྱིལ་འཁོར་དུ། །སྣང་སྲིད་ལྷ་འདྲེ་ཤོང་ཡང་ཤོང་། །ཤོང་ཡང་ཤོང་སྟེ་ཡངས་ཀྱང་ཡངས། །སེམས་ཉིད་སྟོང་བ་དམིགས་མེད་ལ། །ལྷ་ཡང་མེད་དེ་འདྲེ་ཡང་མེད། །ང་
ལ་ཆོ་འཕྲུལ་ཅི་སྟོན་ཀྱང་། །ང་ལ་གཡོ་བ་རྡུལ་ཙམ་མེད། །ཅེས་ཨོ་རྒྱན་ཆེན་པོས་གསུངས་སོ། །ཀ་དག་གཏིང་མཐའ་བྲལ་བ་གཉུག་མའི་གཤིས། །ཟང་ཐལ་འགྲོ་འོང་བྲལ་བའི་རིག་པ་འདི། །སྨྲ་བསམ་བརྗོད་མེད་
སྟོང་གསལ་ནམ་མཁའི་ངང་། །ཡེ་ཤེས་ཡུལ་མེད་འཁོར་འདས་རང་གྲོལ་ཀློང་། །མཉམ་བཞག་རྗེས་ཐོབ་འཁོར་ཡུག་འདྲེས་ནས་ཀྱང་། །ལྟ་སྒོམ་སྤྱོད་པའི་རྣམ་གྲངས་བསྒྲགས་མི་ནུས། །རང་གྲོལ་གཉེན་པོ་ལོགས་སུ་
མི་འཚོལ་བར། །ཡེ་གྲོལ་ཡོངས་གྲོལ་དྲན་རིག་ཆུ་བོའི་རྒྱུན། །སྒོམ་མེད་རྫོགས་པ་ཆེན་པོའི་གནད་ལ་གཞོལ། །སྣང་བཞི་ཐོད་རྒལ་ལམ་གྱི་རྩལ་སྦྱང་རྣམས། །མན་ངག་རྣམས་ནི་བླ་མའི་ཞལ་ནས་ཤེས། །ཅེས་པའང་
122



a
བཅུ་
༄༅། །ཌཱ་ཀའི་རིགས་ཅན་བསོ་ཀྱའི་བསྐུལ་ངོར། སྔགས་རྒན་པད་མ་རྣམ་རྒྱལ་གྱིས་གང་ཤར་བྲིས་པ་དགེའོ། །གཞི་གྲོལ་རིག་པ་ཟང་ཀ་མ། །མཐའ་སོགས་སྤྲོས་པ་ཀུན་དང་བྲལ། །འདི་ཉིད་རྟོགས་ན་རྫོགས་
སངས་རྒྱས། །ཡེ་གནས་བདེ་བ་ཆེན་པོའོ། །
༄༅། །སྐྱེ་བ་མེད་པའི་རང་བཞིན། ༈ ཀླུ་སྒྲུབ་ཀྱིས། གང་ཡང་མ་རྟོགས་ཅི་ཡང་མ་བསམ་ཞིང་། །བཅས་བཅོས་མ་བྱེད་རང་བཞིན་ལྷུག་པར་ཞོག །མ་བཅོས་བ་འདི་སྐྱེ་མེད་རང་བཞིན་མཛོད། །ཅེས་དང་། རྒོད་ཚང་
བས། སྣང་བ་འདི་ཐམས་ཅད་རང་གི་སེམས་ཡིན་། སྣང་ཡང་རང་བཞིན་མེད། འཛིན་པ་མེད་དེ་ཆད་དེ་ཞོག །སྣང་བ་དགག་མི་དགོས། འཛིན་མེད་ལ་གནས་ཤིང་འདུག་ན། དེ་ག་ཕྱག་རྒྱ་ཆེན་པོ་ཡིན། དེ་ག་མ་ཡངས་
བརྐྱང་ན་དེས་ཆོག །སྤྱིར་སྣང་བ་སྣ་ཚོགས་སུ་ཤར་བ་ནི་རང་གི་སེམས་ཡིན། སྣང་བ་དང་སྟོང་བ་གཉིས་སུ་མེད་པ་ཡེ་ནས་གྲུབ་པ་ཡིན་པས་ཤེས་པ་ནང་དུ་བཟུང་མི་དགོས་ཏེ། མིག་གི་ཡུལ་དུ་གཟུགས་སུ་སྣང་བའི་
ཤ་ དུས་གཟུགས་སུ་སྣང་བ་དེ་རང་གི་སེམས་ཡིན། གཟུགས་སྣང་སྟོང་གཉིས་སུ་མེད་པ་ཡིན། གཟུགས་རང་ཐོག་ཏུ་འཛིན་མེད་དུ་ལྷན་གྱིས་བཞག་པ་གཟུང་འཛིན་རང་སར་གྲོལ་བའོ། །དེ་བཞིན་དུ་སྒྲ་དང་དྲི་དང་། རོ་
123



རོལ་བའི་རྡོ་རྗེའི་གསུང་འབུམ།
དང༌། རེག་བྱ་ཡང་ཡིད་ལ་འགྱུ་བ་འགྱུ་བའི་ཐོག་རང་དུ་བཞག་པས་རང་གྲོལ་དུ་འགྲོ་བ་ཡིན། དེ་ནས་ནཱང་ཤེས་པའི་ཐོག་ཏུ་མི་སྒོམ་ལ། ཕྱི་ཚོགས་དྲུག་ཡུལ་གྱི་ཐོག་ཏུ་སྒོམ་པས་ཚོགས་དྲུག་སྒོམ་དུ་ཤར་ནས་བོག་
འདོན་འོང་བ་ཡིན། ད་མཚམས་བཅད་པ་ཡིན་སྙམ་པ་རྟོགས་པས་མ་བཅིང་བ་ཞིག་དགོས། རང་ཕལ་ལ་མི་ལྟ་བཞིན་གྱིས་བལྟས་ཀྱང་རྟོགས་པས་མ་བཟུང་བས་ཆོག་པ་ཡིན། ལར་ཤེས་པ་ལ་གོང་བཤད་པའི་ཐོག་ཏུ་
སྒོམ་པ་ཡིན། ན་ན་ན་ཐོག་ཏུ་སྒོམ། གྲང་ན་གྲང་ཐོག་ཏུ་སྒོམ། ལྟོག་ན་ལྟོག་ཐོག་ཏུ་སྒོམ། མི་དགའ་ན་མི་དགའ་བའི་ཐོག་ཏུ་བསྒོམ་འཆར་ནས་འོང་བ་ཡིན། དེ་ཅི་རེད་ཅེ་ན། རྐྱེན་སྣང་ཁོ་རང་རང་སེམས་ཡིན་ཕྱིར།
སེམས་ལས་ལོགས་ན་ཆོས་སྐུ་མེད་པས་ཕྱིར། དེ་ལྟར་དུ་བསྒོམ་པ་བོག་མི་འོང་བས་ཡིན། སེམས་ཉིད་ངོ་བོ་ཉིད་ཀྱིས་སྟོང་པ་ལ་ཁྱད་པར་དུ་སྒོམ་རྒྱུ་མེད་ཀྱང་མི་སྒོམ་པའི་ངང་ནས་མ་ཡེངས་བ་ཞིག་མེད་ཐབས་མེད་
པ་ལགས་སོ། །
124
པ་



ལྷ
བཅུ་གཅིག་བྱོན།
༄༅། ། རྒྱལ་རབས་དང་སྐྱེས་བུ་དམ་པའི་ལོ་ཚིགས་འགའ། ༈ རབ་བྱུང་བཅོ་ལྔ་བའི་ནང་ཚན་ས་ཕོ་རྟ་ཡན་ཆད་དུ། ལྷ་ཐོ་ཐོ་རི་གཉན་བཙན་འཁྲུངས་ནས་མི་ལོ་སྟོང་དང་དྲུག་བརྒྱ་དྲུག་ཅུ་རེ་བཞི་དང་
། སྲོང་བཙན་
འཁྲུངས་ནས་ལོ་སྟོང་དང་ཉིས་བརྒྱ་གྱ་དགུ་དང་། སྔ་འགྱུར་ཐོག་མ་བྱུང་ནས་ལོ་སྟོང་དང་ཉིས་བརྒྱ་བདུན་ཅུ་དོན་བདུན་དང་། ཁྲི་སྲོང་ལྡེའུ་བཙན་འཁྲུངས་ནས་བགྲངས་བྱ་སྟོང་དྭང་གྱ་བརྒྱད། པད་འབྱུང་བོད་དུ་བྱོན་
ནས་མི་ལོ་སྟོང་དང་རེ་དགུ། སྡིག་ཅན་གླང་དར་སྐྱེས་ནས་སྟོང་དང་ང་ལྔ། སོ་ཐར་བསྟན་པ་བསྣུབ་ནས་ལོ་སྟོང་དང་བཅུ་བདུན། ལོ་ཆེན་རིན་བཟང་འཁྲུངས་ནས་དགུ་བརྒྱ་རེ་གཅིག་ལོན། ཕྱི་དར་བསྟན་འགོ་ཚུགས་
ནས་ལོ་དགུ་བརྒྱ་དང་ཞེ་གསུམ། ཇོ་བོ་རྗེ་འཁྲུངས་ནས་ལོ་དགུ་བརྒྱ་གོ་བདུན་དང་། ཁྱུང་པོ་རྣལ་འབྱོར་འཁྲུངས་ནས་དགུ་བརྒྱ་ཉེར་དགུ། འབྲོམ་སྟོན་པ་འཁྲུངས་ནས་དགུ་བརྒྱ་དང་བཅུ་བཞི། མར་བ་ལོ་ཙཱ་འཁྲུངས་
ནས་ལོ་བརྒྱད་བརྒྱ་གོ་གཅིག །མི་ལ་རས་པ་འཁྲུངས་ནས་ལོ་བརྒྱད་བརྒྱ་རེ་དྲུག །འཁོན་སྟོན་དཀོན་མཆོག་རྒྱལ་པོ་འཁྲུངས་ནས་བརྒྱད་བརྒྱ་གྱ་བཞི། འཁོན་གྱི་ས་སྐྱ་བཏབས་ནས་བརྒྱད་བརྒྱ་ཞེ་ལྔ་ཡིན། ས་ཆེན་
ལྟ་ ཀུན་སྙིང་འཁྲུངས་ནས་བརྒྱད་བརྒྱ་ཉེ་དྲུག་དང་། བསོད་ནམས་རྩེ་མོ་འཁྲུངས་ནས་བདུན་བརྒྱ་དོན་དྲུག་དང་། གྲགས་པ་རྒྱལ་མཚན་འཁྲུངས་ནས་བདུན་བརྒྱ་དང་དོན་གཅིག །ས་སྐྱ་པཎ་ཆེན་འཁྲུངས་ནས་བདུན་
125



རོལ་བའི་རྡོ་རྗེའི་གསུང་འབུམ།
བརྒྱ་སོ་དྲུག་དང་། ཁ་ཆེའི་པཎ་ཆེན་བོད་དུ་བྱོན་ནས་སྟོད་འདུལ་གྱི་འགོ་བཟུང་ནས་བདུན་བརྒྱ་བཅུ་བཞིར་བཞེད། ཆོས་རྒྱལ་འཕགས་པ་འཁྲུངས་ནས་དྲུག་བརྒྱ་གྱ་གསུམ། ཇོ་ནང་ཀུན་སྤང་ཐུགས་རྗེ་བརྩོན་འཁྲུངས་
ནས་ལོ་དྲུག་བརྒྱ་དོན་ལྔ། བྱང་སེམས་རྒྱལ་བ་ཡེ་ཤེས་འཁྲུངས་ནས་དྲུག་བརྒྱ་རེ་གཅིག་དང་། མཁས་བཙུན་ཡོན་ཏན་རྒྱ་མཚོ་འཁྲུངས་ནས་དྲུག་བརྒྱ་ང་བརྒྱད་ཡིན། འཕགས་འོད་ཡོན་ཏན་དྲུག་བརྒྱ་ང་བཅུ་དང་། བུ་
སྟོན་དྲུག་བརྒྱ་ཉེར་བརྒྱད་དང་། ཀུན་མཁྱེན་དོལ་པོ་བ་འཁྲུངས་ནས་དྲུག་བརྒྱ་ཉེར་དྲུག་དང༌། ཀློང་ཆེན་རབ་འབྱམས་འཁྲུངས་ནས་དྲུག་བརྒྱ་བཅུ་གཅིག་ལོན་ནོ། །བློ་བཟང་གྲགས་པ་འཁྲུངས་ནས་ལྔ་བརྒྱ་རེ་གཅིག །
སྒྲོལ་བའི་མགོན་པོ་འཁྲུངས་ནས་ལོ་ཉིས་བརྒྱ་དང་གོ་གཅིག་ཡིན་ནོ། །
126



༄༅། །མཁའ་འགྲོའི་བརྡ་ལུང་འཁྲུལ་བ་ཀུན་སེལ་བཞུགས།
127



གཅིག་
རོལ་བའི་རྡོ་རྗེའི་གསུང་འབུམ།
༄༅། ། ལྟ་བ་ཆོས་ཉིད་དེ་བཞིན་དབྱིངས༔ བསྒོམ་པ་མ་བཅོས་གཉུག་མའི་གཤིས༔ སྤྱོད་པ་གཏད་མེད་རྒྱ་ཡན་ངང་༔ ཐ་དད་མ་མཆིས་རིག་སྟོང་དབྱིངས༔ རིག་རྩལ་རང་སྣང་
ཊཱ་ཀི་མ༔ དམར་མོ་མཛེས་མའི་ཞལ་གྱི་ལུང་༔ རྟེན་འབྲེལ་བརྡ་ཡི་གླུ་འདི་ཤུརཿ ཨེ་ཨེ་ཨ་ཀརྨ་སིདྡྷི་ཧཱུཾ་ཛ་ཧཱུྃ༔ སྔོན་སྲིད་པ་འདི་ཡི་གོང་རོལ་ཏུ༔ ལྷོ་བྲག་གྲོ་བོ་ལུང་གི་དབེན་གནས་
སཿ དཔའ་བོ་རིག་འཛིན་འདུས་པའི་མིང་༔ བཀའ་རྒྱུད་ཀྱི་ཆོས་ལ་སྨིན་གྲོལ་སྦྱངས༔ སྲིད་དེ་མཐར་མ་ངེས་སྣང་བ་འགའ༔ ད་སྲིད་པ་འདི་ཡི་ལེགས་ཉེས་ལཿ དཔལ་འཁོར་ལོ་
སྡོམ་པ་བདེ་བའི་མཆོག༔ ཐབས་སྣང་བ་ལྷ་དང་ཞིང་གི་ངང་༔ དབྱིངས་ཤེས་རབ་སྟོང་བས་རྒྱས་ཐེབས་ན༔ གྲོགས་ཀེངས་ཆེན་གྱི་བྱ་ར་ལེགས་པར་བྱེད༔ ལུགས་གཉིས་ཀྱིས་
128



a
གཉིས་
༄༅། །བསྟན་པའི་རྒྱལ་མཚན་བསྒྲེངས༔ དོན་གཉིས་ལ་འབད་མེད་ལྷུན་གྲུབ་འབྱུང་༔ ཨེ་ཨཻ༔ སྣང་བ་ཆོས་ཅན་སྒྱུ་མའི་འཕྲུལ༔ བདེན་རྫུན་གྱི་ཕྱོགས་ལ་ངོས་བཟུང་བྲལ༔
ལེགས་ཉེས་ཀྱི་སྣང་ཆ་ཆ་མ་མཆིས༔ སྤྲེལ་ལྗང་ཁུས་གླིང་བཞི་བསྐོར་བའི་ཚེ༔ དཔལ་རྒྱ་སྟག་གི་སྡེར་ཆགས་ངོམ་དགོས་ཤར༔ ལྷ་དུར་ཁྲོད་ཀྱི་བདག་པོ་གསོལ་མཆོད་གནསཿ ཤིང་
འདབ་ཆགས་ཀྱི་འདབ་མ་ལྷོ་ལ་གཡོ༔ ཀུ་ཀུ་ཡི་རང་སྐད་འདོན་པའི་ཚེ༔ དཔལ་ཨ་ཡུ་ཚེ་ཡི་དམ་རྒྱ་གནད༔ ཨེ་ཨེ༔ ཡུལ་ཉེ་ཤག་གི་ལྕེ་གཉིས་བརྐྱང་བའི་སྐབས༔ གྲོང་ར་ཛའི་གློ་
བུར་མཆེ་བ་ངོམ༔ ལུས་སྐྱེ་མཆེད་ཀྱི་མེ་ཏོག་སད་ལ་ཁད༔ དཔལ་གུ་རུ་དྲག་པོའི་ཞག་བརྒྱ་གནད༔ དེའི་སྐབས་སུ་སྐུ་ལྔ་གསོལ་མཆོད་གཅེས༔ ཨེ་ཨེ༔ མ་རྒྱལ་ཡུམ་རྗེ་བཙུན་
129
པོད།



རོལ་བའི་རྡོ་རྗེའི་གསུང་འབུམ།
མཁའ་འགྲོའི་གཙོ༔ ང་བདག་གི་ཨ་འཐས་བཅོམ་པའི་བདུད༔ ཆོས་བརྒྱད་ཀྱི་རྟ་ཕོ་དབང་བཙན་ན༔ ལུས་དབང་གི་དར་ཆེན་བྱུང་ལ་གཱཡོ༔ རྔ་གསང་གི་སྒྲ་བརྒྱ་མཁའ་ལ་ལྡིརཿ གཙུག་ཕུད་ཀྱི་སྙིང་ལ་པདྨོ་བཞད༔
ཟུང་འཇུག་གི་བདེ་སྟོང་ཨེ་ཝཾ་རྒྱ༔ དྲུག་དྲུག་གི་མཚམས་ལ་འཕེན་པ་རྫོགས༔ ལྷོ་ཕྱོགས་ཀྱི་རི་དབེན་པདྨའི་གནས༔ གནས་ཉུལ་གྱི་ཌཱ་ཀིའི་ཚོགས་དཔོན་སྲིད༔ ཡང་སྲིད་པ་རིག་ལྡན་དཔུང་ཚོགས་གཙོ༔ ཨ༔ ཨ༔
ཨ༔ འཆི་མེད་ལྷ་ལམ་བུ་མོ༔ མཁའ་དབྱིངས་རིག་སྟོང་ཡེ་ཤེས༔ རྩོལ་མེད་རང་སྣང་ཌཱ་ཀིའི༔ རང་ལས་ཤར་བའི་ཆོས་ཉིད༔ ཧ་ཧེ༔ སྔོན་ཚེ་པོ་ཏི་བྲག་དཀར༔ ཤེལ་ལུང་མཚོ་ཆེན་གཡས་གྲོང་༔ སྤྱན་བཟང་གདུང་
འཛིན་བཙུན་པ༔ བཟོ་རིག་གོམས་པའི་མྱོང་མཐུན༔ ཚེ་འདིར་སྣང་བ་དེར་མཐུན༔ ཧ་ཧེ༔ མ་ལ་དམ་ཉམས་ལུས་གྲིབཿ རྐྱེན་ཚབ་སྐྱོན་གྱིས་དབང་ཐང་༔ ཆུ་ལ་ལྷག་པ་ཞུགས་ལྟར༔ དབང་ཐང་ཡལ་ག་གཡོ་འཕེལ༔
སྤྲེལ་ལུག་རིས་མོའི་སྐབས་ལ༔ རིམ་གྱི་རླང་བ་དོགས་ཟོན༔ དགུ་མིག་དུག་གི་གཡོ་ཚེ༔ སྒྲོལ་མའི་རླུང་དར་བརྒྱ་གྲངསཿ དུས་དང་དུས་སུ་ཕུར་བ༔ ཉིན་དང་ཞག་ཏུ་སྒྲོལ་མ༔ འབྱོར་ན་རེ་ཞིག་བདེ་ལགས༔ ཧ་ཧེ༔
130



ཀ་
གསུམ་
» ༄༅། ། རྟེན་འབྲེལ་བརྡ་ཡི་ལུང་བྱང་༔ རེ་ཞིག་རྡོལ་བའི་དུས་ཚིགས༔ དཔྱིད་དུས་ལེགས་བཤད་འཕྲད་འོང་༔ ཧ་ཧེ ༄༅ རྡོ་རྗེ་གཞོན་ནུ་ས་མ་ཐི་ནི༔ ཨ༔ རྒྱལ་ཀུན་འཕྲིན་ལས་འདུས་པའི་སྐུ༔ རང་བཞིན་དཔལ་
ཆེན་ཀཱི་ལ་ཡ༔ གར་དགུའི་ཉམས་ལྡན་ཁྲོ་ཆས་རྫོགས༔ ཤེས་རབ་འཁོར་ལོ་རྒྱས་འདེབས་འཁྲུལ༔ གདན་གསུམ་ལྷ་ཡི་དཀྱིལ་འཁོར་ལ༔ ཁྲོ་བཅུ་ཡབ་ཡུམ་ཟ་གསོད་དང་༔ སྒོ་སྐྱོང་ཕུར་སྲུང་བཅུ་གཉིས་སོགས༔
བདུན་ཅུ་རྩ་བཞི་དབྱིངས་ཀྱི་ལྷ༔ བྱ་བ་གྲུབ་པའི་རང་རྩལ་ལས༔ མ་བསྐྱེད་རང་བྱུང་ཚུལ་དུ་རྫོགསཿ ཐུགས་གསང་སྲོག་སྔགས་ནཱ་དའི་དབྱུངས༔ མ་འགྲུབ་བར་དུ་བསྐྱེད་ཅིང་བཟླས༔ དྲན་རྟོག་ཆོས་ཉིད་ཆེན་པོས་
ངང་༔ ལོག་འདྲེན་རྩ་སྦྱར་བསྲེག་བཞིན་བརླག༔ འཁོར་འདས་དག་ཉམས་རོ་གཅིག་གྱུར༔ ཨོཾ་བཛྲ་ཀཱི་ལི་ཀཱི་ལི་ཡཱ་སརྦ་བིགྷན་ཐཾ་ཧཱུྃ་ཕཊ༔ ཅི་ནུས་བཟླས་ཏེ་མཆོད་བསྟོད་བྱ༔ ཨེ་མ་རང་བྱུང་རྡོ་རྗེའི་ཚིག༔ ལྟ་བ་གྱད་
ཀྱི་ལྷ་འདི་ལ༔ དབང་བསྐུར་རྒྱས་གདབ་ལ་སོགས་པ༔ སྤྲོས་བཅས་ཅན་གྱི་སྤྱོད་ཡུལ་མིན༔ དྲན་པ་ཙམ་གྱིས་ཡེ་ཡིན་ངང་༔ བསྙེན་པ་ཆུ་བོའི་རྒྱུན་བཞིན་བཟླའ༔ རྡོ་རྗེའི་འོལ་ག་མ་བཅད་གཅེས༔ སེམས་ཉིད་སྐྱེ་
#* འགགས་མཚན་མའི་སྟོང༔ ཡོད་དང་མེད་པའི་ཕྱོགས་མཐའ་བྲལ༔ ཡིན་མིན་འགྱུ་དྲན་རེ་དོགས་མེད༔ གང་ཤར་ལྷུག་པར་བཞག་ཙམ་ན༔ རང་བྱུང་རིག་པ་ས་ལེ་བ༔ གསལ་ཞིང་ངོས་བཟུང་མེད་པ་ལ༔ ཡུལ་དྲུག་
131



རོལ་བའི་རྡོ་རྗེའི་གསུང་འབུམ།
སྣང་བའི་རྒྱན་དུ་ཤར༔ ཞེན་བྲལ་ཧར་སངས་ཡན་པར་གནས༔ དེའི་ངང་ཆོས་སྐུའི་ས་རུ་སྐྱོལ༔ དེ་ཡི་བར་ཆད་གཡུལ་ལས་རྒྱལ༔ ཧེ་རུ་ཀ་ཡི་རྒྱལ་སར་སླེབས༔ ས་མ་ཡཱ༔ རྒྱ་རྒྱ་རྒྱ༔ ༧ ཞེས་པ་འདི་ཡང་རང་སློབ་དམ་པ་
ཤེས་རབ་རྒྱལ་མཚན་སྐུ་མཆེད་གཉིས་ཀྱིས་ངོར༔ སྤྱང་འཁྱམ་རོལ་བའི་རྡོ་རྗེས་སོ༔ དགེའོ༔
༄༅། །མ་རྡོ་རྗེ་མཁའ་འགྲོའི་ཡིག་སྐད། ༄༅༔ མ་རྡོ་རྗེ་མཁའ་འགྲོའི་ཡིག་སྐད་གྱིས༔ བརྡ་དྲི་ཟའི་གླུ་ཡིས་ལེགས་ཉེས་སྟོན༔ ལོ་འདི་རུ་ར་གཱའི་མདངས་ལྡན་པའི༔ འཆི་མེད་ཀྱི་དབང་བོ་ལ་བརྟེན་ནས༔ བཅའ་རྒྱ་དང་
བསྲེག་བླུག་གྲངས་ལྡན་དང་༔ དཔལ་རྡོ་རྗེ་རྣམ་འཇོམས་གཟུངས་ཁྲུས་གནད༔ ལུས་འཇའ་ལྔ་གྲིབ་གྱིས་ཕོག་རེ་སྐད༔ མ་མཁའ་སྤྱོད་ཀྱིས་མཁའ་འགྲོ་རྣམ་གསུམ་ལ༔ བརྟེན་བཅས་ཏེ་ཚོགས་འབུམ་ཚད་ལྡན་ན༔
འཕྲལ་རྐྱེན་ཀུན་ཉི་མ་སྤྲིན་གྲོལ་འདྲ༔ གཞི་འཛིན་སྤང་རི་ཁྲ་བོ་ལ༔ ཨོ་སྒྲ་གཅན་གྱི་སྐད་འདོན་སྐད༔ དེ་རེ་ཞིག་བཤོལ་ན་མི་ལེགས་སམ༔ དུས་རེ་ཞིག་ལྷ་འདྲེའི་བསྐུལ་ནས་འོང་༔ ཞེས་ཟེར༔
132



བཞི་
༄༅། ། སྣང་གསལ་འོད་ཀྱི་བརྡ༔ ༔ རང་རིག་འོད་གསལ་ཌཀྐི་ཡི༔ སྣང་གསལ་འོད་ཀྱི་བརྡ་རུ་ཤར༔ གངས་དཀར་མཛེས་པའི་དཔེ་བཞིན་དུ༔ མཛེས་པའི་རི་སུལ་རི་དྭགས་རྒྱལ་པོ་ཡི༔ གྲོགས་བཟང་མཆོག་
གསུམ་རྟག་ཏུ་བརྟན་བྱས་ནས༔ མ་ཧཱ་ཨ་ཏི་ཡོ་ཀའི་ལམ་བཟང་ལ༔ སྤྱོད་པའི་མ་ཚོགས་མཁའ་འགྲོའི་བུ་བཞིན་དུ༔ རྟག་ཏུ་སྐྱོང་ཞིང་བྱང་ཆུབ་བར་ཏུ་འགྲོགས༔ མཐར་ཐུག་སྐུ་བཞིའི་འབྲས་བུ་མངོན་དུ་འཕོ༔ དེས་ནི་
རང་དོན་མཆོག་དེ་ངེས་པར་འགྲུབ༔ ཨ་ཨ༔ བདེ་གསལ་དགའ་བཞིའི་མཆོག་སྟེར་དཔའ་བོ་ནི༔ ལས་ཀྱི་མིང་ནི་ཀརྨ་དཔའ་བོའི་རིགས༔ ཡང་ན་རིག་འཛིན་པདྨའི་མཚན་རྟགས་ཅན༔ གྲོགས་སུ་བརྟེན་པས་ཐབས་
ཀྱི་ལམ་བཟང་ལ༔ སྤྱོད་པས་རྒྱུན་དུ་རིག་འཛིན་དཔའ་བོ་ཡི༔ སྙིང་ནས་བུ་ལྟར་བརྩེ་ཞིང་རྟག་ཏུ་སྐྱོང་༔ གཞན་དོན་ཆེན་པོ་འགྲུབ་དེ་དེ་འབྲས་ཡི༔ ཚེ་གཅིག་མཆོག་གི་གོ་འཕང་མངོན་དུ་གྲུབ༔ ཧ་ཧ༔ དེ་མིན་འཁོར་
བའི་བྱ་བ་ལ་འཇུག་ཚེ༔ ཚེ་སྒྲུབ་ཚོགས་བསྐང་དྲི་མེད་བཤགས་རྒྱུད་ནས༔ རྒྱུད་རྒྱལ་ཡིག་བརྒྱ་གྲངས་ལྡན་གནད་དུ་བསྣུན༔ ལ་འུར་ཅ་ཅོའི་སྨྲ་བརྗོད་ལ་འུར་གྲག༔ མཐུ་ལྡན་གཙོ་བོའི་ཤག་དེའི་ཞི་བར་འགྱུར༔
#* ཤུགས་འགྲོའི་ཀློང་ནས་གསེར་མིག་ངོམ་པ་ལ༔ སྣང་ཞེན་ཆེ་ན་ཚེ་འདིའི་བྱ་བ་བསླུ༔ དེ་སེལ་བསམ་ལྷུན་བར་ཆད་ལམ་སེལ་དང་༔ རྒྱལ་ཡུམ་གཡུ་མདོག་ཅན་ལ་སྐྱབས་འཚོལ་ལ༔ དེ་སྙིང་བསྟོད་ཚིག་རྒྱུན་ཆད་མེད་
133



རོལ་བའི་རྡོ་རྗེའི་གསུང་འབུམ།
པར་གཞོལ༔ ཞེས་སྣང་སྟོང་བརྗོད་འདས་དབྱིངས་སུ་ཡལ༔
༄༅། །བཀྲ་ཤིས་སྣང་བ་འཆར་བའི་བརྡ༔ ཨེ ཨེ༔ རིག་པ་འཛིན་པའི་རྣལ་འབྱོར་གྱིསཿ སྲས་མཆོག་དེ་ཡི་དཔེ་སློབ་ན༔ སྐྱེས་བུ་སྟག་དང་འབྲུག་གི་ཟླས༔ རྟེན་འབྲེལ་མཐུན་རྐྱེན་ལེགས་འབྱོར་མཿ འཕྲལ་དང་ཕུག་
གིས་སྤྱོད་ལམ་གང་༔ དོན་གྱི་འབྲས་བུ་བཞད་ངོ་ཤར༔ འདི་ནས་སློབ་དང་རང་གནས་གཉིས༔ ཁྱད་པར་མེད་ཀྱང་འཇམ་དབྱངས་ནི༔ དཀར་པོའི་རྗེས་གནང་ཞུ་བ་དང་༔ རྣམ་འཇོམས་སྨེ་བརྩེགས་ལྷ་ཆབ་བསང་
༔
རྒྱུན་དུ་གལ་ཆེའི་གནས་སུ་ཤེས༔ དེ་ཡི་ཚེ་ཆོས་མཛད་པ་ལེགས༔ མ་ཡུམ་ལ་སོགས་གཞི་སྤྱི་ལ༔ སྒྲོལ་མ་གདུགས་དཀར་ཅི་འགྲུབ་དང་༔ ཚེ་ལྷ་གསུམ་གྱི་ཞལ་ཐང་བྲིས༔ རྣམ་རྒྱལ་གཟུངས་རིང་བརྩོན་པ་ན༔ གེགས་
དང་རྐྱེན་ལས་གྲོལ་འགྱུར་ཞིང་༔ བཀྲ་ཤིས་སྣང་བ་འཆར་བར་འགྱུར༔ ཞེས་ཟེར་བཞིན་ཡལ༔
134



ལྟ་
༄༅། ། རང་སྣང་མཁའ་འགྲོའི་བརྡ། ༄༅ རང་སྣང་མཁའ་འགྲོའི་བརྡ་ཚིག་ནི༔ ཨེ༔ ཨེ༔ འབྱུང་ཆེན་དབྱིངས་ཀྱི་རི་ལ༔ བསོད་ནམས་ལྷོ་སྤྲིན་ན་བུན༔ ཌཱ་ཀི་སྔོན་མོས་བསྡུས་ན༔ ལས་འབྲས་ལྗང་བུ་ལེགས་སོ༔ བ་
གམ་གངས་དཀར་སྟོད་ནས༔ པདྨའི་དགོངས་རྒྱུད་བླང་ན༔ ལྷ་མཆོག་རྡོ་རྗེ་ཅན་གྱི༔ ཡང་སྙིང་འཛབ་ལ་གཏོད་ཅིག༔ ཚེ་གྲངས་གསུམ་གསུམ་བཞི་ལ༔ སྲིན་ཞག་མུན་པས་འཚེ་བ༔ རྣམ་པར་འཇོམས་པས་སོལ་ཅིག
ཚེ་གྲངས་དྲུག་ཅུ་ལྔ་ལ༔ འོད་གསལ་ལྷུན་གྲུབ་འཕོས་པས༔ ཆོས་སྐུའི་ཐིག་ལེ་ཉག་གཅིག༔ མ་ངེས་དབྱིངས་སུ་ཐིམ་མོ༔ ཞེས་པ་ཆོས་སྐུའི་བརྡ་དཀརཿ ཆོས་སྐུའི་དབྱིངས་སུ་ཐིམ་མོ༔
༄༅། །རང་རྩལ་ལྷུན་གྲུབ་བརྡ། ༄༅ གཞི་རང་རྩལ་ལྷུན་གྲུབ་བརྡ་རིས་ནི༔ ཧེ་ཧེ༔ ནུབ་ཆུ་འཛིན་གསེབ་ནས་དབྱར་རྔ་ལྡིར༔ ཤར་པདྨའི་ཚལ་གྱི་རྨ་བྱ་བཞད༔ ལྷོ་བུང་བའི་གཤོག་སྒྲ་དོམ་ན་ཡང་༔ སྟེང་གཡུ་འབྲུག་སྒྲ་
ལ་ཉམས་ང་མེད༔ དཔལ་བཀྲ་ཤིས་ས་ཡི་ལྟེ་བ་ལ༔ དཔལ་འཕགས་པའི་ནོར་གྱི་མཛོད་བཟུང་ནས༔ རྐྱེན་བར་ཆད་མེད་བཞིན་ངང་གིས་ཐོན༔ ཞེས་ཤར་ནས་ཆོས་དབྱིངས་མཁའ་ལ་ཐིམ༔
༄༅། །ཨ་དོན་སྐྱེ་མེད་སྟོན་པའི་བརྡ། ༄༅ ཨ་དོན་སྐྱེ་མེད་སྟོན་པའི་རྣལ་འབྱོར་མ༔ གཉིས་འཛིན་རེ་དོགས་དགྲ་ལ་མཤོར་བརཿ ཨ་སྣང་རྒྱུན་རང་བློ་སྣ་རན་བསྡུང་ལ༔ འཁྲུལ་སྣང་འཛིན་པའི་འཆང་བ་གཅོད་ཤེས་ན༔
135
ན



རོལ་བའི་རྡོ་རྗེའི་གསུང་འབུམ།
དགོས་འདོད་ནོར་བུ་ལག་ཏུ་ལོན་པའི་ཚེ༔ དོན་གཉིས་ལྷུན་གྱིས་འགྲུབ་པ་མ་ངེས་བཀའ༔ ཞེས་ཤར་རོ༔ ཆོས་དབྱིངས་སྒྲོལ་མ་ལའོ༔
༄༅། །སྣང་བའི་ཆོ་འཕྲུལ་གསལ་བའི་བརྡ། ༄༅ དག་པ་རབ་འབྱམས་དབྱིངས་ཀྱིས་གྲོང་ཁྱེར་ནསཿ སྣང་བའི་ཆོ་འཕྲུལ་གསལ་བའི་བརྡ་རིས་ནི༔ ཧེ་ཧེ༔ མདང་ལྡན་པདྨ་གསལ་བའི་ལང་ཚོ་ལ༔ དྲི་བཞོན་ལྗོན་པའི་
ཡལ་འདབ་དགུང་ལ་རེག༔ འདབ་ལྡན་བུང་བའི་གར་སྟབས་ཡང་ཡང་རྩེ༔ སྙན་པའི་སྒྲ་ཡི་ས་ཁམས་གཡོ་བ་ལ༔ རེག་བྱེད་དུག་གི་ཆུ་འཛིན་འཁྲུག་ཀྱང་སྲིདྡྷ༔ བཟློག་བྱེད་ཤ་ཟའི་གསོལ་མཆོད་གྲུངས་ལྡན་དང་༔
པད་སྔོན་འཆང་བའི་ལྷ་མོའི་བསྟོད་ཆོག་འབུམ༔ བསྒྲུབ་ན་བར་ཆད་གཡུལ་ལས་རབ་ཏུ་རྒྱལ༔ དོན་གཉིས་ལྷུན་གྱིས་འགྲུབ་པ་མ་ངེས་བཀལ༔ ཞེས་ཤར་རེ་ཞིག་དགོངས་པའི་ཀློང་དུ་ཐིམ༔ བླ་མ་ཚང་གིའོ༔
༄༅། །སྤྲུལ་སྐུ་ལ། ༅ དབྱིངས་རྣམ་པར་དག་པའི་མཁའ་ཀློང་ནས༔ རྩལ་མ་འགག་རི་མོ་འཆད་བྱེད་ན༔ ཨེ་ཨེ༔ མདོག་རབ་མཛེས་གསེར་གྱི་རི་བོ་ལ༔ མདངས་ཆུ་འཛིན་འཇའ་རིས་བཀྲ་བའི་ངོག༔ དཔལ་རྡོ་རྗེ་
གཞོན་ནུའི་ལང་ཚོའི་ངོམ༔ རྐྱེན་མུན་ནག་གཡུལ་ལས་རྒྱལ་བའི་ཚེ༔ འཕྲུལ་སྣ་ཚོགས་ཟློས་གར་ཅེས་མི་ངོམ༔ མདངས་སྤོ་མཐོ་ལེགས་པའི་གཟུགས་བརྙན་བཀྲ༔ མདངས་རབ་བཛེས་གཡུ་ཡི་ནེའུ་ཐང་ལ༔ མདོག་
136



དྲུག་
༄༅། ། དམར་སེར་ངུར་མོའི་ལང་ཚོ་ངོམ༔ ཡུལ་བདེ་སྐྱིད་དུས་ཀྱི་ལང་ལོང་ལཿ སྤྲེལ་སེར་པོའི་གར་སྟབས་བསྒྱུར་ལ་ལྟོས༔ ཤིང་ལྗོན་པའི་གོང་ནས་རྟ་ཕོ་འཚེར༔ དེའི་མགོ་བོ་བྱང་གི་ཕྱོགས་སུ་བསྐྱོད༔ རྐྱེན་ལས་
རླུང་འཚུབ་མའི་ཡང་ཡང་འདོགསཿ ཞེས་ཤར་ནས་རིག་པའི་ཀློང་དུ་ཐིམ༔ སྤྲུལ་སྐུ་ལའོ༔
༄༅། །པདྨ་འཕྲིན་ལས་ལ༔ ༅ ཡེ་གཞི་དག་པ་ཆོས་སྐུའི་མཁའ༔ ཡེ་ནས་འབྲལ་མེད་འོད་གསལ་གདེང་༔ ཡེ་ཤེས་རྩལ་སྣང་མ་འགག་པ༔ ཡེ་གྲོལ་ལྷུན་གྲུབ་མཁའ་འགྲོ་མ༔ རང་སྣང་སྟོང་བའི་ཨ་ལྕམ་མོ༔ དཀར་
མོ་འོད་ལྔའི་མདངས་ལྡན་མའི༔ ཞལ་ལུང་སྒྱུ་མའི་རི་མོ་ལ༔ ཨེ་ཨེཧི་པདྨ་ཊཱཀྐི་སིདྡྷི་ཧོ༔ སྔོན་ཚེ་སྲིད་པ་གསུམ་གྱི་གོང་༔ ཡུལ་གྲོ་བོ་ལུང་གི་ནུབ་སྟོད་དུ༔ ཀ་ལ་སིདྡྷིའི་མིང་མངའ་བ༔ དཔལ་སྨྲ་བའི་སེངྒེ་རྟེན་འབྲེལ་
འཇུག༔ སྲིད་དེ་འོག་སང་རིའི་རི་སུལ་དུ༔ ལུས་མཉྫ་ཤི་བདེ་ལེགས་འབྱོརཿ ལུས་ཟག་བཅས་ཚོགས་ལ་ཉེས་སྐྱོན་འཇུག རྐྱེན་དེ་བྱས་ཚེ་མཐར་མ་ཕྱིན་ཏེ༔ སྲིད་གསུམ་པ་ད་ལྟའི་ལེགས་ཉེས་ནི༔ ཨེ༔ ཨེ༔ དབྱངས་
ལྟ་ ཛ་ན་མོ་ཡི་སྦྱིན་ལེགས་སྡུག༔ དཔལ་དག་བྱེད་མདོ་གཟུངས་གནད་པོ་ཆེ༔ ཡུལ་ཟོ་དོར་དཀར་པོ་ལྷ་ཡི་སྡེ༔ དཔལ་ཚེ་གཡང་གཏེར་བུམ་ལྔ་བཅུ་བརྒྱད༔ གནས་དེ་རུ་འབྲེལ་ན་ཤིན་ཏུ་ལེགས༔ སྐབས་གྲོགས་ངན་གྱི་
137



རོལ་བའི་རྡོ་རྗེའི་གསུང་འབུམ།
རྐྱེན་གྱིས་ལ་ཡོག་ཡོང་༔ དཔལ་ཀུ་མ་ར་ཡི་བདེ་ལེགས་འགྲུབ༔ ཨེ ཨེ དུས་བསྒོམ་ཆེན་དཀར་པོའི་མགོ་ནས་བཟུང་༔ གཡང་ལུག་དཀར་གྱི་འདབ་མ་མ་རྫོགས་པར༔ ཚེ་ལ་གློ་བུར་རྐྱེན་གེགས་མང་༔ འཆི་མེད་
མདོ་གཟུངས་རྣལ་མ་གཅེས༔ གྲངས་བརྒྱད་ཀྱིས་སྤྱོད་པ་མཐར་ཕྱིན་ཚེ༔ དབྱངས་དང་པོའི་ཕྱོགས་ལས་གཡུ་འབྲུག་ལྡིར༔ སྟེང་གཡུ་སྦྲང་གསེར་གྱི་ཁ་དོག་འཆང་༔ དུས་དུས་སུ་བདུད་གཅོད་ཟབ་མོ་གནད༔ དཔལ་
རིག་འཛིན་ཕོ་ཚོགས་དཔུང་དུ་བརྟེན༔ མ་མཁའ་འགྲོ་བགྲངས་ཡས་གྲོགས་ལ་འབོད༔ དུས་ཡར་ངོ་མར་ངོའི་ཚོགས་མཆོད་འབོད༔ ཨེ ཨེ༔ དབྱིངས་རང་སེམས་སྤྲོས་བྲལ་ལུ་གུ་རྒྱུདབ གདེང་འཇུ་འཁྲུགས་ངེས་
མེད་ཡེ་ཤེས་ལ༔ རྩལ་གང་ཤར་རང་གྲོལ་སྤྱོད་པའི་མཆོག༔ དོན་གནད་ལྡན་བདེ་བླག་མ་འབྱོར་ན༔ མ་མཁའ་འགྲོའི་བདེན་ཚིག་བསླུ་བ་མེད༔
༄༅། །ལེགས་ཉེས་ཤན་ཕྱེ་རི་མོ། ༄༅ གཞི་དབྱིངས་སྐྱེ་མེད་བཙུན་མོའི་མཁའ༔ གཞི་སྣང་འོད་གསལ་ཡེ་ཤེས་༔ ཕྱོགས་ལྷུང་བྲལ་བ་ཐུགས་རྗེའི་རྩལ༔ དབྱིངས་ལས་དབྱིངས་སྣང་ཆོ་འཕྲུལ་གར༔ རང་སྣང་དཔེ་
བྲལ་ཌཱ་ཀིའི་ལུང་༔ ཧ་ཧ ལེགས་ཉེས་ཤན་ཕྱེ་རི་མོ་ནི༔ དབང་ཆེན་པད་མའི་སྒྲུབ་པ་ལ༔ དབང་གི་བསྲེག་བླུགས་རྒྱུན་འབྱོར་ན༔ དབང་མེད་ཀྱི་བར་ཆད་མི་སྲིད་ངེས༔ ལོ་བཞིན་ཕུར་བའི་རྒྱུན་བསྲུང་ན༔ ཟླ་བཞིན་
138



༢
༄༅། ། སྒྲོལ་མའི་མཆོད་ཆོག་གནད༔ ཉིན་བཞིན་སྒྲོལ་མའི་དགོངས་ཚོགས་སོགས༔ འབྱོར་ན་རེ་ཞིག་བདེ་བར་རིགས༔ ཧ་ཧ༔ གྲོང་སྟོད་སྒྱུ་མའི་གླང་བོའི་སྒྲ༔ གྲོང་སྨད་དུར་མོའི་ལ་ཡོག་རྐྱེན༔ སྤྲོས་བྲལ་
དབྱིངས་རིག་ཡེ་ཤེས་རྩལ༔ འགག་མེད་རང་སྣང་ཌཱ་ཀི་མ༔ སྔོན་མོ་ཁྲོ་གཏུམ་བརྗིད་པའི་ལུང་༔ རྟེན་འབྲེལ་རི་མོ་ཚིག་དྲུག་ཤར༔
ཨེ་ཡ༔
དབང་ཐང་ཆུ་སྐྱེས་ཁ་དོག་ལ༔ མཛེས་བརྟན་ཨརྱ་ཏཱ་རེ་ཡི༔ བུམ་པ་བརྒྱ་དང་
རླུང་དར་བརྒྱ༔ དམུ་དག་དཔུང་རྒྱན་མནོལ་གྲིབ་བསང་༔ དབང་ཐང་སྲུང་རིམ་ལོ་བཞིན་གནད༔ འབྱོར་ན་གཅིག་ནས་རེ་འགའ་འཕེལ༔ ཨེ་ཡ༔
༄༅། །སྐུ་བསོད་མཐའ་རུ་ཕྱིན་པའི་བརྡ། བརྡ་སྣང་ཤར་ཆ་མ་བཅོས་སྤེལ་བ་ལ༔ ཨེ་ཨེ༔ རབ་དཀར་བསོད་ནམས་རྟེན་གྱི་ངུར་སྨྲིག་ཁམས༔ རྔོག་ལྡན་རྟ་ཡི་ལོ་ལ་ཚེ་རྐྱེན་ལྡང་༔ ཐང་སྟོང་ཚེ་སྒྲུབས་ཚེ་མདོ་རྒྱུན་ཁྱེར་
དང་༔ སྐབས་བསྟུན་ཕུར་བ་བྱས་ན་རྐྱེན་ཞི་ངོ་༔ སྤྱིར་གྱི་སྒྲོན་དཀར་མགོན་པོ་གུར་ཞལ་གསོལ༔ རྒྱ་མཚོའི་མཚན་ཅན་སྤྱི་བོར་བརྟེན་པ་དང་༔ ཟབ་གཅོད་ཉམས་བཞེས་སྔགས་རྫོགས་ཉམས་ལེན་གཟབ༔ ཚོགས་
དང་དྲི་མེད་བཤགས་པའི་རྒྱལ་པོ་ལ༔ འབད་ན་བག་ཆགས་བཟང་པོ་སད་པའི་ཚེ༔ དོན་གཉིས་འབྲས་བུ་བཞད་པའི་སྣང་བ་ཤར༔ སྐབས་སུ་གྲིབ་དང་རྐྱེན་གྱི་འཚུབ་མ་ལྡང་༔ ཕུར་བའི་བསྲེག་དང་རྣམ་
139
པོད།
ཨེ་ཨེ༔



རོལ་བའི་རྡོ་རྗེའི་གསུང་འབུམ།
འཇོམས་རྒྱུན་ཁྱེར་བྱོས༔ སྒྲུབ་གནས་བྱིན་ཅན་གནས་འབྲེལ་འཇོག་པ་དང་
༔ གདུགས་དཀར་ཉམས་བཞེས་སྔོན་གྱི་ལྷག་ལྷར་བརྟེན༔ ཁྱད་པར་སྒྲོལ་མའི་མཎྜལ་ལ་བརྟེན་ན༔ སྐུ་ཚེ་བསོད་ནམས་མཐའ་རུ་ཕྱིན་ངོ་ཤར༔
༄༅། །མཁའ་སྤྱོད་ཞིང་དུ་འདྲེན་པའི་བརྡ། ཨེ་ཨེ༔ དབྱིངས་ཁྱབ་བརྡལ་གདོད་མ་གཞི་ཡི་ཀློང་༔ རྩལ་མ་འགག་སྣང་སྟོང་མཁའ་སྤྱོད་དམར༔ ཐུགས་བདེ་སྟོང་འགྱུར་མེད་རྡོ་རྗེའི་ངང་༔ གསུང་གྲག་སྟོང་བདེན་ཚིག་རྡོ་
རྗེའི་བརྡའ༔ ཧེ་ཧེ༔ སྔོན་སྲིད་པ་འདི་ཡི་ཡར་གོང་ན༔ བྲི་ཀ་མ་ཤྲཱི་ལའི་སྡེ་མཆོག་ཏུ༔ དཔལ་མཁས་གྲུབ་ནཱ་རོ་ཏ་པ་ནས༔ ལུས་སྒྱུ་མའི་རྣམ་འགྱུར་སྣ་ཚོགས་ངོམས༔ ད་སྲིད་འདིའི་ལེགས་ཉེས་དྲང་ཤན་མགོན་
མཆོག་གསུམ་རྩ་གསུམ་དཔང་དུ་བརྟེན༔ དུས་རྒྱུན་དུ་ཚོགས་བསགས་སྒྲིབ་སྦྱང་གལ༔ མནོལ་གྲིབ་རིགས་ཀུན་ལ་རབ་ཏུ་འཛེམ༔ གནས་ཡུལ་གཞི་བརྔན་གསོལ་མཛད་པ་དང་༔ ལྷ་སྲུང་མ་གྲངས་ལྡན་གསོལ་ཞིང་
མཆོད༔ མ་རྒྱལ་ཡུམ་མཁའ་སྤྱོད་དབང་མོ་ཡི༔ བསྐྱེད་རྫོགས་པའི་རིམ་གཉིས་གནད་ལ་བསྣུན༔ དུས་ཚེས་བཅུ་གཉིས་ལ་ཚོགས་མཆོད་དང་༔ སྐབས་གང་འོས་མཁའ་འགྲོའི་མེ་མཆོད་ཟབ༔ བཀའ་ཇི་བཞིན་གནད་
དང་ལྡན་བྱས་ན༔ གྲོགས་མགོན་དཀར་ཡབ་ཡུམ་སྡོང་གྲོགས་མཛད༔ ལུགས་གཉིས་ཀྱི་བ་དན་དགུང་ལ་ཕྱར༔ རྩོལ་མེད་དུ་དོན་གཉིས་ལྷུན་གྲུབ་འབྱུང་༔ ཧ་ཧ༔ ས་མ་ཡ༔ ཨེ་ཨེ༔ ཡང་མ་འོངས་དུས་ཀྱི་འབྱུང་
140



བརྒྱུད་
༄༅། ། འགྱུར་ལ༔ ཡོངས་མ་རྒན་འགྲོ་དོན་ཁུར་འདེགས་སྐབས༔ རྗེ་འགྲོ་བའི་མགོན་པོ་རྣམ་བཞི་ཡི༔ ཐབས་གསང་བའི་གྲོགས་བཟང་བསྟེན་པའི་དུས༔ བུ་ལས་སྐལ་མཆོག་ལྡན་ཁྱོད་ཉིད་ལ༔ མ་གནས་ཡུལ་གྱི་
ཌཱ་ཀིའི་འདུ་བ་ཐོབ༔ ཤུགས་མགྱོག་འགྲོའི་འཚེར་སྐད་དབྱངས་སུ་ལེན༔ ནོར་སྐྱོང་བའི་འགྱིང་བག་རྩེ་གར་འཕྲོ༔ གཉེན་མཛའ་བཤེས་ཀྱི་ལྕེ་ཞགས་གློག་ལྟར་གཡོ༔ བློ་ཐེ་ཚོམ་གྱིས་རེ་དོགས་རྒྱ་གྲོལ་ཞིང་༔ དུས་
རྟགས་དང་རྟེན་འབྲེལ་ལེགས་འཛོམས་ན༔ ལྕགས་ཡོས་ལོར་གུ་རུའི་གསང་མཛོད་རྡོལ༔ མ་མཁའ་འགྲོའི་གཙུག་ལག་རྟེན་མཆོག་རྙེད༔ རྩི་ཨུཏྤལ་དམར་པོའི་ཆུན་པོ་ལ༔ ལས་སྐལ་བཟང་བུང་བའི་ཁྱུ་ཚོགས་འདུ༔
ཁོང་འབྲེལ་ཚད་མཆོག་དམན་མེད་པ་རུ༔ ཚེ་གཅིག་ཏུ་མཁའ་སྤྱོད་ཞིང་དུ་འདྲེན༔ ས་མ་ཡ༔ ཨེ་ཨེ༔ ལུས་རབ་དཀར་གངས་ཀྱི་ལྷུན་པོའི་རྩེརཿ མཐོན་མཐིང་བའི་སྤྲིན་གྱི་གཙུག་ཕུད་འཆིང་༔ ཐབས་འཁོར་ལོ་སྡོམ་
པ་བདེ་བའི་དཔལ༔ དབྱིངས་ཤེས་རབ་ཕག་མོར་རྟག་རོལ་ན༔ རྩ་ཐིག་དང་རླུང་གི་འགྲོས་ཐིམ་ནསཿ དཔལ་བདེ་སྟོང་ཨེ་ཝཾ་ཟུང་དུ་འཇུག གྲངས་བགྲང་བྱ་བདུན་དྲུག་བརྒྱད་ཙམ་དུ༔ མ་དཔའ་བོ་མཁའ་འགྲོ་
#* འཁོར་བཅས་ཀྱིས༔ ཞིང་མཁའ་སྤྱོད་གནས་སུ་འདྲེན་པར་ངེས༔ ཞེས་གསུངས་ནས་རྡོ་རྗེའི་འགྲོས་སྟབས་ཀྱིས༔ གཞི་ཀ་དག་ཕྱོགས་ཡན་ཆེན་པོར་ཐིམ༔ ཨ་ཨ༔ ས་མ་ཡ༔ ཞེས་སོ༔
༡.
141



༔
རོལ་བའི་རྡོ་རྗེའི་གསུང་འབུམ།
༄༅༅། །གང་སྣང་རིག་སྟོང་ཊཀྐིའི་བརྡ༔ དབྱིངས་རིག་འགྱུར་མེད་ཆོས་སྐུའི་གཞལ་ཡས་སུ༔ གང་སྣང་རིག་སྟོང་ཊཀྐིའི་འཕུལ་བརྡ་ལ༔ ཚེ་འདིའི་ཆོས་སྲིད་ལེགས་ཉེས་རི་མོའི་གར༔ མང་དུ་སྲིད་ཀྱང་རགས་པ་རྡུལ་
བྲབ་ན༔ ས་ཆེན་བྱང་ནས་འཚུབས་མ་ནག་པོ་ལ༔ ཨ་ཙ་ར་ཡི་སྣ་འདྲེན་བྱེད་པའི་ཚེ༔ རྐྱེན་དེའི་བསྐུལ་ནས་ལྷོ་ནུབ་གནས་ཆེན་དུ༔ པདྨའི་རིགས་གྱུར་ལྷག་པའི་ལྷ་མོ་ཡི༔ གདུལ་བྱ་བདུན་ཕྲག་དྲུག་གི་རང་
རང་རིག་
རྟོགས༔ སྨད་ནས་འགྲོ་འདུལ་མིང་ཅན་འབྱུང་བའི་ཚེ༔ འཛིན་སྐྱོང་སྤེལ་བའི་ཁུར་ཆེན་གཏད་ནུས་ན༔ གདུལ་བྱ་བརྒྱ་ཕྲག་བཅུ་ཟུང་དེ་ཡིས་འདྲེན༔ པདྨའི་ཚལ་ནས་ཁུ་བྱུག་སྐྱོ་གླུ་ལ༔ བསེ་རུ་བཞིན་དུ་རང་ཚུགས་ཅི་
ནས་ཟུངས༔ ལྕགས་ཀྱི་ཡོས་བུས་རང་མདངས་སྟོན་པའི་ཚེ༔ ཆེ་རྟགས་པདྨའི་ཕ་ཕོག་ངོམ་པ་ལ༔ ཚོགས་དང་ཚེས་བཅུ་བར་ཆད་ལམ་སེལ་གལ༔ ཐེ་ཚོམ་བྲལ་ན་འབྲེལ་ཚད་དཔལ་རིར་འཁོད༔ བདེ་བའི་གར་མཁན་
# ཅང་ཤེས་འགྲོས་སྟབས་ཅན༔ ཟུང་དུ་འཇུག་ཅིང་གསང་བ་གནད་ལྡན་ན༔ ཆུ་སྐྱེས་དམར་པོའི་མྱུ་གུ་འབུམ་ཕྲག་གི༔ ལྷན་སྐྱེས་ང་བདག་འཛིན་པ་དབྱིངས་སུ་ཡལ༔ ཐེག་དམན་བློ་ཆུང་སྤྲེའུའི་འདུ་ཁྲོད་དུ༔ ཐེག་ཆེན་གདོང་
ལྔའི་སྡེར་བཞི་ངོམ་དྲག་ན༔ ལོག་འཛིན་རང་རང་གནས་སུ་བྲོས་དོགས་ཡོད༔ དེ་ཕྱིར་ཕྱི་ཚུལ་ཀུན་སྤྱོད་འདུལ་བར་བསྟུན༔ ནང་དོན་རང་སྟོང་གདོད་མ་ཆོས་སྐུའི་དབྱིངསཿ བྱར་མེད་མཉམ་རྗེས་འདྲེས་པར་རྗེན་ནེར་སྐྱོངས
142



4
དགུ་
༄༅། ། རེ་དོགས་དགག་སྒྲུབ་འབྲས་བུའི་ཆོས་ལ་མེད༔ འོན་ཀྱང་རྟེན་འབྲེལ་ཆོས་ཅན་མི་བསླུའི་ཕྱིར༔ ལམ་གྱི་གྲོགས་སུ་བདེ་བའི་རྡོ་རྗེ་བསྔགས ལེགས་ལེགས་འདྲ་བའི་ཆོས་བརྒྱད་རྭ་རྩེ་ན༔ ཉེས་ཉེས་འདྲ་སྟེ་བདུད་ཀྱི་
ཇག་པ་ཡོད༔ ངན་ངན་འདྲ་བའི་རྐྱེན་གྱི་སྐྱིན་ཐང་དེས༔ མཛེས་མཛེས་གདུལ་བྱའི་པད་ཚལ་བཞད་ན་ཐང་༔ དེ་ཕྱིར་ལེགས་ཉེས་རེ་ དོགས་སྤངས་བྱོས་ལ༔ རྒྱུན་དུ་ལྷག་པའི་ལྷ་མཆོག་སྙིང་ལ་ཆོངས༔ སྲུང་མ་བརྔན་ཞིང་
འདོད་དོན་བཅོལ་བ་དང་༔ ལམ་སེལ་དང་ནི་དམ་བསྐང་ཡིག་བརྒྱ་ལ༔ ཐུགས་དམ་བྱས་ན་ཆོས་སྲིད་ལེགས་ཚོགས་རྒྱས༔ ཞེས་ཟེར་རིག་སྟོང་ཊཀྐིའི་དབྱིངས་སུ་ཡལ༔ ས་མ་ཡ༔
༄༅། །རྩལ་འགགས་པ་མེད་པའི་བརྡ། ༄༅ དབྱིངས་སྟོང་གསལ་བདེ་ཆེན་ཌཱཀྐི་མའི༔ རྩལ་འགགས་མེད་བརྡ་ཡིས་ཆོས་ཆར་འབེབས༔ དོན་ཤེས་པར་མཛོད་ཅིག་སྐྱེས་མཆོག་ལགས༔ དབྱིངས་འཁོར་ལོ་འབར་བའི་
ནམ་མཁའ་ལ༔ ཁྲི་གདུགས་ཀྱི་དཀྱིལ་འཁོར་འོད་དུ་འཚེར༔ གཞི་སྲ་བ་རྡོ་རྗེ་རྒྱ་གྲམ་དབུས༔ ལས་རིན་ཆེན་འབར་བའི་ཕྲ་ཐེམ་མཛེས༔ ལྷ་སྲུང་མ་གྲངས་ལྡན་གསོལ་ནུས་ན༔ གཞི་བེའུ་ཡི་ས་གཞི་ལ༔ ལས་རིན་
སྐུ ཆེན་མུ་ཏིག་མྱུ་གུ་རྒྱས༔ རླུང་དུང་གི་བ་དན་རྒྱན་དུ་མཛེསཿ དེར་རིན་ཆེན་བྱུ་རུའི་དར་ལྕེ་འདོག༔ ཕྱོགས་རྐྱེན་བྱེད་ནེ་ཙོ་ཁྲ་བོ་ཡིས༔ རླུང་རྟའི་དར་ལ་ཁུག་པ་འབྱུང་རེ་སྐད༔ དེ་བཟློག་ཆོས་བརྒྱད་གཉེན་གྱིས་བྱ་བ་
143



རོལ་བའི་རྡོ་རྗེའི་གསུང་འབུམ།
སྤོང་༔ ལྷ་སྲུང་རྣམས་ལ་དྲག་ཏུ་གསོལ་བ་དང་༔ ཡར་མར་ཚོགས་མཆོད་མི་ཆགས་མཛད་པ་དང་༔ གནས་ཀྱི་ཡུལ་གཞི་རྔན་གསོལ་མཛད་ན་ལེགས༔ རེ་ཞིག་ཆོས་བརྒྱད་བྱ་བ་ཨར་གཏད་ནས༔ སྒྲུབས་པའི་དམ་རྒྱ་
གནད་དུ་བསྣུན་ན་ལེགས༔ འཆད་ཉན་སྤེལ་དང་གྲོགས་དགོན་མཐུན་འཇུག་ན༔ བདུད་རྩི་སྙིང་པོ་ཧེ་ལས་བསྒྱུར་ཡང་སྲིད༔ ཅང་ཤེས་རྣ་བ་ངོམ་པའི་དུས་ཀྱི་ཚེ༔ རྟེན་འབྲེལ་ལེགས་པའི་རྟགས་མཚན་གསལ་ལེགས་
སམ༔ རིག་བྱེད་དབང་མོའི་དམར་མོ་རྣམ་གཉིས་ཀྱིས༔ ཕྲིན་ལས་དཔལ་ཛ་སྤེལ་རྟེན་བརྩོན་ན་ལེགས༔ ཞེས་ཤར༔
༄༅། །ཚེ་བདག་མགོན་པོ་ལ། ༔ ཡེ་གཞི་ཀ་དག་སྤྲོས་མཐའ་བྲལ༔ ཡེ་དག་ཡེ་ཤེས་དྲ་བའི་གར༔ ཡེ་ནས་རང་དང་འབྲལ་མ་མྱོང༔ ཡེ་ཤེས་མཁའ་འགྲོའི་རང་ཞལ་སྟོན༔ ཧ་ཧ གུ་ཧུ་སིདྡྷི་སུ་ཀ་ཨ༔ སྔོན་ཆད་དཔལ་
གྱི་ཕྱོགས་ཆ་རུ༔ དཔལ་གྱི་མིང་ཅན་དབང་ཐང་ཅན༔ ད་ལྟ་སྲིད་པའི་ལེགས་ཉེས་ལ༔ ཉམས་པའི་རྐྱེན་གྱིས་མ་བསླད་ན༔ སྒྲུབ་པའི་རྒྱལ་མཚན་ལ་ཐང་མེད༔ ཧ་ཧ མུན་པའི་ཁུངས་བུར་ཡིབ་པའི་ཚེ༔ ཨ་ཡུ་རྒྱབ་
ཅིག་མ་བརྟེན་ན༔ འདུས་བྱས་འགྱུར་བའི་ཨ་ཐང་ཆད༔ ཁྱིམ་པའི་གནས་མལ་བཟུང་བ་ན༔ བསོད་ནམས་ཅན་ལ་ལ་ཐང་མེདི༔ ཧ་ཧ༔ མ་རིག་སྒྱུ་མའི་གླང་བོ་ལ༔ མ་དག་ཐག་པས་ཁུར་ཆེན་བཀལ༔ མ་ལ་འགྲན་
144



བཅུ་བྱོན།
ཟ༄༅། །པའི་དུས་ཞིག་འབྱུང་༔ ད་དུང་དབང་ཐང་ལ་ཐང་མེདཿ ཧ་ཧ༔ ཞེས་སོ༔
༄༅། །གང་ལ་རྩོལ་མེད་རང་བྱུང་གི་རིག་པ༔ གང་ལ་རྩོལ་མེད་རང་བྱུང་གི་རིག་པ༔ ཐབས་འཁྲུལ་གསང་བའི་ལམ་བཟང་གི་དགོངས་དོན༔ གསང་ཆེན་ངར་སྒྲ་ཐུན་མིན་དུ་གྲགས་ཚེ༔ བཅིངས་མེད་གུ་ཡང་ལྷོད་གྱིས་
ནི་གྲོལ་འགྲོ༔ ཌཱཀིའི་གསང་མཛོད་མུ་ཏིག་གི་ཆུན་པོ༔ དབྱར་རྔའི་ལམ་ནས་ཚེགས་མེད་དུ་འབྱོར་ལ༔ རྩ་གསུམ་ཙཀྲའི་གུ་ཧྱ་ལ་ངོམ་ན༔ གུ་རུ་ཡོ་གའི་སུ་ཁ་ཡི་ལམ་དེ༔ བུདྡྷ་ཛྷཱ་ནའི་ཙིཏྟ་ཡི་སིདྡྷི༔ ལས་ལྡན་བུ་ཡི་ཕ་
ནོར་དུ་ལོན་ཡོང་༔ དུ་རུའི་འཚུབ་མ་རེ་ཞིག་དུ་སྟེ་བྷ དེ་ནས་བརྗེད་ཐལ༔ ཁྱེད་ཡིན་པ་འདྲ དཔྱད་མི་ཐང་༔ ཉམས་འཁྲུལ་ཡིན༔
༄༅། །རྩལ་སྤྲུལ་བ་དབྱིངས་ཀྱི་མཁའ་འགྲོའི་བརྡ ༈ གང་ཤར་བ་རང་གྲོལ་དུས་མཉམ་ཀློང་༔ རྩལ་སྤྲུལ་བ་དབྱིངས་ཀྱི་མཁའ་འགྲོའི་བརྗ༔ ཧ་ཧ༔ སྟེང་ནས་འོང་བ་མུན་པའི་སྣང་༔ ཚེ་ཡི་གར་ལ་ཅི་ཆ་ཡོད༔ ཚེ་རིང་
མཆེད་ལྔ་གཉེན་དུ་འབོད༔ སྣང་བརྙན་མཆོད་བསྟོད་བསྒྲུབ་པའི་དགེ༔ ར་ར༔ ཡུལ་གྱི་བྲི་འདོད་ལན་འགའ་བ༔ འགོང་བོའི་མཆེ་བ་རེ་རེ་བརྡལ༔ དེ་ལ་བཟློག་པའི་ལྷ་གཉན་ཆེ༔ འཛམ་ལྷ་རིགས་ལྔའི་སྣང་བརྙན་
145
ol
བྱི
oo



བཞེངས༔ ར་རཿ རྩལ་ཆེན་སྒྲ་ལྡན་ནམ་མཁའི་རྒྱན༔ འབར་བ་སྣང་བའི་སྤྲོས་པའི་འཚོ༔ བརྡ་ཐིམ༔
རོལ་བའི་རྡོ་རྗེའི་གསུང་འབུམ།
146



༄༅། །ཤར་ཕྱོགས་འཇིང་ཡུལ་གཡུང་དྲུང་དཔལ་རིའི་གཙོ་བོ་ལྔ་ཡི་གནས་ཀྱི་མདོ་བྱང་བཞུགས།
147



གཅིག་
རོལ་བའི་རྡོ་རྗེའི་གསུང་འབུམ།
༄༅། ། ཌཱ་ཀི་མཁར་ཆེན་བཟའ་ཡི་བརྡ་བྱང་ལས། གྲུབ་པའི་སློབ་དཔོན་འཇམ་དབྱངས་མཁྱེན་བརྩེ་དབངཿ ཨོ་རྒྱན་མཆོག་གྱུར་བདེ་ཆེན་གླིང་པཿ འཇམ་མགོན་བློ་གྲོས་
མཐའ་ཡས་སྟེ་རིག་འཛིན་རྣམ་གསུམ་ལྷན་རྒྱས་པ༔ བརྡ་ཞི་བར་བཀྲོལ་བ་ནི་འདི་ལྟར༔ ཀུན་བཟང་ཐུགས་མཆོག་ཧེ་རུ་ཀ༔ རྡོ་རྗེ་པདྨ་འབྱུང་གནས་ནི༔ མཁའ་ཀློང་དབྱིངས་སུ་རོ་
གཅིག་པ༔ བརྡལ་ཁྱབ་ཐིག་ལེ་ཆེན་པོ་ལས༔ ནམ་དུ་འང་གཡོ་བ་མ་མཆིས་ཤིང་༔ གང་འདུལ་སྒྱུ་མའི་རོལ་བ་ནི༔ མི་མཇེད་བྱེ་བ་ཕྲག་བརྒྱ་དང་༔ ཁྱད་པར་འཛམ་གླིང་བོད་ཡུལ་
འདིར༔ ལྷུན་སྟུག་རི་བོ་རྡོ་རྗེའི་བྲག༔ གཡང་ཞག་མཚོ་དང་འབབ་ཆུའི་རྒྱུན༔ མཐོང་ཐོས་རེག་པས་གྲོལ་བ་ཡི༔ སྐུ་གསུང་ཐུགས་ཀྱི་ཕྱག་རྒྱ་ནི༔ བསམ་ཡས་སྒྱུ་འཕྲུལ་དྲྭ་བར་སྣང་༔
148



གཉིས་
༄༅། །དེ་ལ་ཡོན་ཏན་རོལ་བའི་ཞིང་༔ རྣམ་པ་དྲུག་གི་ཤར་གྱི་ཕྱོགསཿ ཚད་མེད་འཇུག་པའི་སྒོ་བཞི་ཅན༔ བཀྲ་ཤིས་བྱིན་ཆགས་ཡུལ་གྱི་སྟོད༔ འཕགས་པ་འཇིག་རྟེན་དབང་
ཕྱུག་དང་༔ གསང་བདག་སྨྲ་བའི་སེང་གེའི་གནསཿ བླ་ཆེན་དྲན་པ་ནམ་མཁའ་དང་༔ ཚེ་དབང་རིག་འཛིན་ཡབ་སྲས་ཀྱིས༔ བྱིན་རླབས་མཁའ་འགྲོ་འདུ་བའི་ཞིང་༔ ཁྱུང་ལུང་
དངུལ་མཁར་གཉིས་པ་ན༔ འཆི་མེད་དངོས་གྲུབ་མཆོག་སྩོལ་བ༔ རྡོ་རྗེ་གཡུང་དྲུང་དཔལ་གྱི་རི༔ དབུས་སུ་ཚེ་ཆུའི་རྒྱུན་བཟང་པོ༔ དྷཱ་ཀིའི་བཀའ་རྟགས་བཅས་ཏེ་བཞུགས༔ འཐུང་
བས་ནད་སེལ་སྒྲིབ་པ་འཇོམས༔ ཚེ་དང་བསོད་ནམས་ཡེ་ཤེས་འཕེལ༔ དེ་ཡི་ཕྱོགས་མཚམས་ཐམས་ཅད་དུ༔ རིག་འཛིན་བླ་མའི་ཚོགས་རྣམས་དང་༔ དཔའ་བོ་མཁའ་འགྲོའི་ཕྱག་
149
པོད།



རྨ
རོལ་བའི་རྡོ་རྗེའི་གསུང་འབུམ།
ཞབས་རྗེས༔ ཡི་དམ་ལྷ་ཡི་སྙིང་པོ་སོགས གྲངས་མེད་ཆུ་ཟླའི་གཟུགས་བཞིན་སྣང་༔ གཡས་སུ་གསང་བའི་བདག་པོ་ཡིས༔ བྱིན་རླབས་རྡོ་རྗེའི་བྲག་སྐྱིབས་དང་༔ དངོས་གྲུབ་ཡ་མཚན་ཆུ་བོའི་རྒྱུན༔ གནོད་སྦྱིན
གཏེར་འཆང་འདུ་བ་ཡོད༔ ཕྱག་དང་བསྐོར་བ་སུས་བྱས་པཿ༔ བར་ཆད་བགེགས་ཞི་འབྱོར་བ་རྒྱས༔ གཡོན་དུ་སྨྲ་བའི་སེང་གེ་ཡིས༔ ནི་རླབས་ལྷུན་སྟུག་རི་བོའི་མགུལ༔ དྷི་ཡིག་ལྔ་ལྡན་ཚོམ་པུའི་ཚུལ༔ རང་བྱུང་
གསང་བའི་ཀེའུ་ཚང་ཡོད༔ ཕྱག་མཆོད་གསོལ་བ་བཏབས་པ་ན༔ སྒྲིབ་གཉིས་བྱང་ཞིང་ཤེས་རབ་འཕེལ༔ དེ་ལྟ་བུ་ཡི་གནས་ཀྱི་མཆོག༔ འདི་ལ་སེམས་བསྐྱེད་ལྡན་པ་ཡིས༔ ཐབས་ཤེས་བསྐོར་བ་གང་བྱས་ཀྱང་༔ རྒྱ་
ཡི་ལུས་ཀྱི་སྒྲིབ་པ་དག༔ སྟོང་གི་ངག་ལ་ནུས་པ་ཐོབ༔ བསྐོར་བ་སུམ་སྟོང་བགྱིས་པ་ན༔ ཡིད་ལ་བདེ་ཆེན་ཡེ་ཤེས་འཆར༔ མདོར་ན་འབྲེལ་བ་ཐོབ་ཚད་ཀུན༔ གནས་སྐབས་མི་མཐུན་བར་ཆད་ཞི༔ མཐར་ཐུག་ཐར་
བའི་ལམ་སྣ་ཟིན༔ དུར་ཁྲོད་རྔམས་ཆེན་འཁྱིལ་བ་ནསཿ ཕུང་བོའི་ཚོགས་སུ་སུས་ཕུལ་བ༔ མཁའ་འགྲོའི་ཚོགས་དང་སྐལ་བ་མཉམ༔ བར་དོའི་སྡུག་བསྔལ་ཀུན་ཞི་ཞིང༔ ཕྱི་མ་མཐོ་རིས་ཐར་བ་འཐོབ༔ དེ་ཕྱིར་ཀུན་
150



༄༅། ། གྱིས་དད་པ་ཡིས༔ ཕྱག་མཆོད་བསྙེན་བཀུར་བརྩོན་པར་གྱིས༔ ས་མ་ཡ༔ བར་དུ་ཀླུ་བཙན་འབར་བ་ཡིས༔ ཡོངས་སུ་སྲུང་བའི་རྡོ་རྗེའི་བྲག༔ གཡུ་ལུང་ཤེལ་ཕུག་གཉིས་པ་ནི༔ འཆི་མེད་ཏ་པི་ཧྲི་ཙ་ཞེས༔
ལྔ་ལྡན་རང་བྱུང་འོད་ཀྱིས་ལུས༔ ཚེ་དབང་པདྨ་འབྱུང་གནས་ཀྱིས༔ བྱིན་རླབས་གསང་བའི་ཚོགས་ཁང་དུ༔ རྡོ་རྗེའི་བཞུགས་ཁྲི་ཕྱག་ཞབས་རྗེས༔ བདུད་རྩིའི་རྒྱུན་དང་བཅས་པ་ཡོད༔ དེ་ལ་ཕྱག་བསྐོར་གསོལ་
བཏབ་ན༔ ཚེ་དང་བསོད་ནམས་ཉམས་རྟོགས་འཕེལ༔ བརྒྱུད་འཛིན་བུ་སློབ་རྒྱས་པར་འགྱུར༔ ས་མཱ་ཡ༔ སྨད་དུ་ཕྱུག་ལོ་དཔལ་གྱི་རི༔ ཚེ་དབང་རིག་འཛིན་ཆེན་པོ་ཡིས༔ བྱིན་རླབས་སྤྲུལ་བའི་ཞིང་ཁམས་ནི༔ པོ་ཏཱ་
ལ་དང་མཚུངས་པ་ན༔ སློབ་དཔོན་ཆེན་པོའི་ཕྱག་ཞབས་རྗེས༔ མཁའ་འགྲོ་གསང་བའི་ཕུག་པ་དང་༔ གཡུང་དྲུང་བརྡ་རིས་དུ་མ་ཡོད༔ དེ་ལ་ཕྱག་བསྐོར་གསོལ་བཏབ་ན༔ སྡིག་སྒྲིབ་ཞི་ཞིང་ཚོགས་ཆེན་རྫོགས༔
ཉམས་རྟོགས་གཟི་བརྗིད་རྒྱས་པར་འགྱུར༔ ས་མཱ་ཡ༔ དེ་དང་ཉེ་བའི་རོང་གསུམ་མདོར༔ ཆུ་ཀླུང་དཀྱུས་སུ་འབབ་པའི་འགྲམ༔ གཡུང་དྲུང་འདུས་པའི་བྲག་གི་སྐྱིབས༔ ངོ་མཚར་བརྡ་རིས་དུ་མ་དང་༔ ཡུམ་ཆེན་
གསུམ་
151
པོད།



༔
རོལ་བའི་རྡོ་རྗེའི་གསུང་འབུམ།
ཐུགས་རྗེ་ཀུན་སྒྲོལ་སྐུ༔ ཕྱག་ཞབས་རྗེས་དང་བཅས་པ་བཞུགས༔ ངོ་མཚར་གཏེར་ཁ་དུ་མས་གཏམསཿ དེ་ལ་ཕྱག་བསྐོར་གསོལ་བཏབ་ན༔ ནད་མེད་ཚེ་རིང་སྒྲིབ་པ་སྦྱངས༔ བར་ཆད་ཐམས་ཅད་སེལ་བར་འགྱུར༔
ས་མཱ་ཡ༔ སྟོད་དུ་གཤིན་རྗེ་ཕོ་མོ་ཡིས༔ སྦས་ཏེ་སྲུང་བའི་གནས་མཆོག་ནི༔ སྐུ་ཡི་ལྷ་མོ་རྔམས་པ་ཆེས༔ བྱིན་གྱིས་རླབས་པའི་རི་བོ་དང་༔ རང་བྱུང་ཀློང་དགུའི་རོལ་མཚོ་ན༔ ཁྲག་འཐུང་ཡབ་ཡུམ་འགྱིང་ཞིང་རོལ༔
འདིར་ནི་ནུས་ལྡན་རྣལ་འབྱོར་བསཿ བསྙེན་ཅིང་བསྒྲུབས་ནས་ལས་སྦྱོར་ན༔ ནག་ཕྱོགས་ཀླ་ཀློ་འཚུབས་འགྱུར་ཞིང་༔ ཀུན་ལ་བཀྲ་ཤིས་བདེ་ལེགས་འགྱུར༔ ས་མ་ཡ༔
152



༄༅། ། རང་སྣང་ཊཱ་ཀིའི་ཞལ་ལུང་། སྐྱེ་མེད་ཀ་དག་ཟང་ཐལ་དབྱིངས༔ འགག་མེད་རང་གདངས་སྤྲུལ་བའི་ཆ༔ གཉིས་མེད་ཟུང་འཇུག་རང་བཞིན་སྣང་༔ རང་སྣང་ཌཱ་ཀིའི་ཞལ་གྱི་ལུང་༔ རྟེན་འབྲེལ་རི་མོ་ཨ་དར་
ཤཱ༔ ཧ་ཧེ༔ དོན་འབྲས་གཞི་བྱ་འཕེལ་འགྲིབ་ལ༔ གཡུང་དྲུང་དར་ནག་གཡོར་རྐྱེན་སྲིད༔ སེང་ཧ་མི་ཁ་ལོ་བཞིན་དུ༔ བསྲུང་བ་དང་ནི་བཟློག་པ་སྟོང་༔ ལོ་ཕྱུགས་ལེགས་པའི་སྲུང་རིམ་ལ༔ གསེར་འོད་ས་བཅུ་སྟོང་
ངམ་བརྒྱ༔ དེ་འབྱོར་རེ་ཞིག་བདེ་བར་རིགས༔ ཧ་ཧེ༔ ཡང་གཅིག་བྱང་གི་མི་ཕོ་དེ༔ དོན་གྱི་འབྲས་བུ་ལྷོ་ནས་རྙེད༔ མཚམས་བཞི་བུ་མོའི་ཁ་དོག་ལ༔ རེ་འདོད་ཟ་བྱེད་དྲི་ཟའི་ཕྱོགས༔ ཧ་ཧེ
རྐྱེ
བཞི་བྱོན།
153
པོད།



PGI
ད་
རོལ་བའི་རྡོ་རྗེའི་གསུང་འབུམ།



༄༅། །སེམས་རིག་འཛུབ་སྟོན་གྱི་གླེན་གཏམ་བྱིས་བློའི་མུན་པ་སེལ་བའི་ཚེས་ཟླ་ཕྲ་མོ་ཞེས་བྱ་བ་བཞུགས་སོ། །
155



གཅིག་
རོལ་བའི་རྡོ་རྗེའི་གསུང་འབུམ།
༄༅། ། ན་མོ་གུ་རུ་མཉྫ་གྷོ་ཥ་ཡ། དུས་གསུམ་རྒྱལ་དང་རྒྱལ་སྲས་ཇི་སྙེད་ཀྱི། །སྤྱི་གཟུགས་སྙིགས་འགྲོ་འདྲེན་ལ་ཟླ་བྲལ་བ། །ཕ་ཅིག་ཆོས་ཀྱི་བློ་གྲོས་དྲིན་ཆེན་རྗེ། །རིས་མེད་
བསྟན་པའི་རྒྱལ་མཚན་མཆོག་དེར་འདུད། །འདི་ན་ཚུལ་གནས་བརྩོན་ལྡན་དམ་པ་ཡིས། །དམ་པ་གསུམ་ཞེས་བྱ་བ་ག་འདྲ་རེད། །གསུངས་པའི་ལན་དུ་ཚིག་འགའ་སྒྲོགས་པ་ལ།
ཉན་རིན་ཡོད་དམ་མེད་ཀྱང་འདི་འདྲ་རེད། །མཐའ་མེད་ནམ་མཁའི་ཁམས་ཀུན་ཡོངས་ཁྱབ་པའི། །མ་རྒན་འགྲོ་ལ་བྱམས་བརྩེས་རབ་དྲངས་བའི། །ཐབས་བཟང་རྒྱ་ཆེན་རིན་ཆེན་
བྱང་ཆུབ་སེམས། །སྨོན་འཇུག་དོན་དམ་ཚུལ་གྱིས་བསྐྱེད་པ་འདི། །དགེ་སྦྱོར་ཀུན་གྱི་ཐོག་མར་གལ་ཆེ་ཕྱིར། །དང་པོ་སྦྱོར་བ་སེམས་བསྐྱེད་དམ་པ་ཞེས། །འདི་ཉིད་ཐེག་ཆེན་ལམ་
156



ཤུ
གཉིས་
༄༅། །གྱི་གཞུང་ཤིང་སྟེ། །བརྩོན་པ་བརྒྱ་ཡིས་འབད་པ་རབ་ཏུ་གཅེས། །འགྲོ་ཀུན་བདེ་ལ་འགོད་འདོད་བྱམས་པ་དང་། །དེ་ཀུན་སྡུག་དང་བྲལ་འདོད་སྙིང་རྗེ་སྟེ། །དེ་དག་དོན་
དུ་སངས་རྒྱས་གོ་འཕང་མཆོག །ཐོབ་པར་འདོད་པ་རིན་ཆེན་སེམས་ཞེས་བྱ། །སྒོ་གསུམ་ལྷ་ཆོས་ཆེ་ཕྲ་གང་བསྒྲུབ་ཀུན། །མ་རྣམས་དོན་དུ་སངས་རྒྱས་ཐོབ་འདོད་ཀྱི། །ཀུན་སློང་
བཟང་པོའི་ལེགས་པར་ཟིན་པས་ན། །ངེས་པར་སངས་རྒྱས་ཐོབ་པའི་རྒྱུ་རུ་འགྱུར། །བྱང་ཆུབ་སེམས་རྩིས་མ་ཟིན་དགེ་གཞན་རྣམས། །ལྦུ་བའི་རྐང་སྟེགས་བཞིན་དུ་སྙིང་པོའི་
དབེན། །རིན་ཆེན་སེམས་དེས་ཟིན་དགེ་ཆེས་ཕྲ་ཡང་
། །བྱང་ཆུབ་ཆེན་པོའི་རྒྱུ་རུ་ངེས་པར་སྨིན། །དེའི་ཕྱིར་ཐེག་ཆེན་ལམ་དུ་འགྱུར་མི་འགྱུར། །རིན་ཆེན་བྱང་སེམས་འདི་ལ་རག་
157
པོད།



རོལ་བའི་རྡོ་རྗེའི་གསུང་འབུམ།
ལས་ཕྱིར། །འདི་སྐྱེས་འཁོར་བའི་འདམ་དུ་གནས་ན་ཡང་། །རྒྱལ་བའི་སྲས་པོ་མཐར་ཐུག་ཀུན་མཁྱེན་ཐོབ། །དོན་གཉིས་ལྷུན་གྲུབ་རྒྱལ་བའི་མཛད་བཟང་གིས། །སྲིད་མཚོ་མ་སྟོང་བར་དུ་འགྲོ་བའི་དོན། །འབད་མེད་
ཤུགས་འབྱུང་ཚུལ་གྱིས་ལེགས་མཛད་ནས། །འགྲོ་ཀུན་སངས་རྒྱས་ས་ལ་འགོད་པའོ། །ཡང་ཅིག་གསོན་དང་གྲོགས་པོ་དམ་པ་ལགས། །ད་ནི་དངོས་གཞི་དམིགས་མེད་དམ་པ་ལ། །ཐོག་མར་སེམས་འཚོལ་བྱ་བའི་
ཚུལ་འདི་ལྟར། །སེམས་འདི་ཅི་འདྲ་གང་འདྲ་ཞིག་ཏུ་འདུག །དེ་ལ་དང་པོ་སེམས་འདི་ཡོད་དམ་མེད། །སེམས་འདིའི་གཞི་རྩ་ངེས་པར་བཙལ་དགོས་ཏེ། །འདི་ལ་ནན་ཏན་ཆེན་པོས་ཡང་ཡང་དུ། །རྟོག་ཅིང་དཔྱད་ནས་
ཕུ་ཐག་བཅད་འཚལ་ལོ། །སེམས་དང་སེམས་གཉིས་དབྱེ་བ་འབྱེད་པའི་ཚེ། །སེམས་ནི་ཅི་འདྲ་ཞིག་ལ་ངོས་འཛིན་ན། །ད་ལྟ་རྟོག་པ་མི་སྐྱེ་དགུ་སྐྱེ་བའི། །རྣམ་པར་རྟོག་པ་གྱ་གྱུ་འདི་ཡིན་ནོ། །སེམས་དེ་ཡོད་པ་ཡིན་
ནམ་མེད་པ་ཡིན། །ཡོད་ན་གཟུགས་དབྱིབས་ཆེ་ཆུང་རིང་ཐུང་དང་། །གྲུ་བཞི་ཟླུམ་པོ་རིལ་པོ་ནར་མོ་སོགས། །གང་ཞིག་འདུག་སྙམ་ཡང་དང་ཡང་དུ་དཔྱད། །དབྱིབས་ཚད་འདུག་ན་ཁ་དོག་ཡོད་དགོས་ཏེ། །དཀར་
སེར་དམར་མཐིང་མཆིན་ཁ་ཁྲ་བོ་སོགས། །སེམས་ཀྱི་མདོག་དེ་ག་འདྲ་ཞིག་ཏུ་འདུག །སྙམ་དུ་དེ་ཚུལ་ལ་ནི་ཡང་ཡང་དཔྱོད། །ཡང་ན་མེད་པ་ཡིན་ནམ་དོགས་པ་ན། །ད་ལྟ་མི་དྲན་དགུ་དྲན་བྱ་བ་དང་། །མི་འགྱུ་དགུ་
158



གསུམ་
༄༅། ། འགྱུ་གསལ་གསལ་རིག་རིག་ཅིག །ཡོད་ཡོད་འདྲ་བ་དེ་ནི་ཅི་འདྲ་འདུག །སྲིད་རྩེ་ནས་བཟུང་མནར་མེད་བར་དག་དང་། །རྒྱ་གར་རྒྱ་ནག་ལྷ་ཀླུ་མི་ཡི་ཡུལ། །གང་དང་གང་ལ་ཐོགས་པ་མེད་བཞིན་དུ། །རྐང་
མེད་རྒྱུག་མཁན་དེ་ནི་ག་འདྲ་འདུག །ཡོད་ན་འཛིན་སྙམ་བཟུང་བས་མི་ཟིན་ལ། །ཡང་ན་བཏང་སྙམ་བཏང་བས་འགྲོར་མི་བཏུབ། །འདི་ཅི་འདྲའོ་སྙམ་ནས་ཡང་དང་ཡང་། །སེམས་ཀྱིས་སེམས་ལ་རྟོག་དཔྱོད་ཞིབ་
པར་ཐོངས། །ད་དུང་ཡོད་སྙམ་བྱུང་ཚེ་གང་དུ་ཡོད། །ཕྱི་རོལ་ལྷུན་པོ་ཉི་ཟླ་གླིང་གླིང་ཕྲན། །ལྕགས་རི་གསེར་རི་རོལ་མཚོ་ཕྱི་ཡི་མཚོ། །སྤང་རི་གཡའ་རི་གངས་བྲག་ནགས་ཚལ་རིགས། །གནས་ཁང་འབྱུང་བཞིའི་
ཁམས་རྣམས་གར་གནས་དང༌
། །སྣོད་བཅུད་འབྱུང་བ་རྡུལ་ཕྲན་ཆ་མེད་བཏང་། །ད་ནི་གང་ཞིག་ལ་ནི་གནས་སོ་སྙམ། །དེ་ལ་སོགས་པ་ཀུན་ནས་ཡང་ཡང་བརྟག །ཡང་ན་རང་ལུས་ལ་ནི་གནས་སྙམ་ན། །མགོ་བོའི་སྐྲ་
རྩེ་རྐང་བའི་སེན་རྩེའི་བར། །ཤ་སྐྱི་ལྤགས་མཚམས་རུས་རྐང་ཚིལ་ཞག་ཀླད། །ནང་ཁྲོལ་རྒྱུ་ལྟོ་གློ་མཆིན་མཁལ་མཁྲིས་སྣང་། །མིག་རྣ་སྣ་ལྕེ་འོལ་མདུད་ལ་སོགས་པ། །གར་གནས་སྙམ་དུ་དེ་དག་རྣམ་ལ་བརྟག །ཡང་
* ན་སྙིང་ལ་གནས་སོ་སྙམ་པ་ན། །རྩ་རྩེ་ཕྱི་ནང་ཕྱོགས་མཚམས་ཤུན་པའི་བར། །དབུས་ཀྱི་ཁྲག་ཐིགས་ལ་སོགས་གང་ཞིག་ལ། །གནས་སམ་སྙམ་དུ་དེ་དང་དེ་དག་ལ། །ཡང་ཡང་བརྟག་ཅིང་ལེགས་པར་རབ་ཏུ་དཔྱད།
159



རོལ་བའི་རྡོ་རྗེའི་གསུང་འབུམ།
ད་དུང་ལུས་ལ་གནས་སྙམཤར་ཙ་ན། །ལུས་ནི་ཐ་མ་མཆད་ཁར་དོར་བ་ན། །བྱ་ཁྱི་འཕར་སྤྱང་སོགས་ཀྱིས་ཟོས་ཟིན་ཚེ། །ད་ནི་སེམས་དེ་གང་ན་གནས་སྙམ་བརྟག །ལུས་སེམས་གཉིས་ཀ་མཉམ་པོར་ཟོས་པའམ།
ཡང་ན་སེམས་དེ་ཤུལ་དུ་ལྷག་པའམ། །ལྷག་ན་དེ་དུས་གང་ན་ཡོད་དམ་སྙམ། །ལེགས་པར་བསམ་ཞིང་བརྟག་དཔྱད་ཞིབ་པར་བྱ། །ཡོད་ནི་ཡོད་དམ་སྐྱེ་བ་ལེན་མཁན་ཞི། །སྙམ་དུ་དོགས་ན་དེ་དུས་གང་དུ་སོང་།
འགྲོ་བའི་ཡུལ་དང་གནས་སོ་བཅའ་ཡུལ་གང་། །ཡོད་ཡོད་འདྲ་བ་དེ་ནི་གར་ཡོད་བརྟག །ཐ་མ་འགྲོ་ཡུལ་འགྲོ་མཁན་ག་འདྲ་འདུག །སྙམ་དུ་སྣོད་བཅུད་འབྱུང་ཁམས་སོ་སོ་ལས། །འགྲོ་ཡུལ་གང་ཡིན་དེ་དང་དེ་
རྣམས་ལ། །ཐབས་ཚུལ་དུ་མས་འགྲོ་བའི་ཡུལ་ལ་བརྟག །སེམས་ཞེས་བྱ་བའི་གཞི་དེ་ཅི་འདྲ་ལགས། །དེ་ཡི་རྩ་བ་གང་ལ་ཐུག་གམ་སྙམ། །གཞི་རྩ་ཡོད་དམ་མེད་པ་ལ་སོགས་པ། །དེ་དང་དེ་འདྲའི་ཚུལ་གྱིས་བརྟག་
དཔྱད་བྱ། །མདོར་ན་སྲིད་པ་འཁོར་བའི་ཕྱོགས་རྣམས་དང་། །ཞི་བ་མྱ་ངན་འདས་པའི་ཕྱོགས་གཉིས་ལས། །གང་ལས་བྱུང་དང་གང་དུ་གནས་པ་དང་། །གང་དུ་འགྲོ་བའི་ཡུལ་སོགས་ཀུན་ལ་དཔྱོད། །དེ་ལྟར་ཕུ་འདེད་
མདའ་འདེད་བྱས་པའི་མཐར། །ཅི་ཡང་མ་མཐོང་རྙེད་རྒྱུ་མ་བྱུང་ཚེ། །དེ་ལ་འཁང་ར་སྡུག་འཚུར་མི་དགོས་ཏེ། །མ་རྙེད་པ་དེ་རྙེད་པའི་མཆོག་ཡིན་ལ། །དེ་ནི་སེམས་ཀྱི་སྟོང་ཕྱོགས་ངེས་པའོ། །ཡང་ཅིག་ཉོན་དང་
160



4
པ
བཞི་
༄༅། ། གྲོགས་པོ་དམ་པ་ལགས། །ད་ནི་སེམས་དེ་ག་འདྲ་ཞིག་ཡིན་ནམ། །སྙམ་ན་ཅི་མེད་ཅང་མེད་ནམ་མཁའ་ལྟར། །སྟོང་བ་བྱང་ཆད་བེམ་སྟོང་ལྟ་བུ་མིན། ། སེམས་ཞེས་བྱ་བ་ཀུན་ལ་ཡོངས་སུ་གྲགས། །སེམས་
ངོ་ཤེས་དང་མི་ཤེས་ཀུན་གྱིས་བཤད། །སེམས་ངོ་ཟིན་དང་མི་ཟིན་ཐམས་ཅད་སྒྲོགས། །སེམས་དེ་ཅི་ལ་ངོས་འཛིན་ཤེས་མཁན་ཉུང་
། །པ་འདི་ཟ་ཚུལ་ཤེས་དང་མི་ཤེས་ལ། །སེམས་ངོ་ཟིན་དང་མ་ཟིན་བྱ་བ་དང༌། །རྒྱུ་
ནོར་གསོག་འཇོག་འཚོ་སྐྱོང་བྱེད་ཚུལ་ལ། །སེམས་ངོ་ཤེས་དང་མི་ཤེས་ཕལ་བའི་གཏམ། །སེམས་ནི་གསལ་རིག་ཀུན་འགྲུ་ཐོགས་མེད་པ། །འདིའོ་སྙམ་པའི་འཛུབ་མོ་འཛུགས་ས་བྲལ། །བདས་པས་མི་ཟིན་ཕར་ཕར་
ཡལ་ནས་འགྲོ། །སོང་ངོ་སྙམ་ན་རང་སར་སླེབ་ནས་འདུག །འདུག་གོ་སྙམ་ན་ཀུན་ཏུ་ཡད་ཡུད་འགྱུ། །ཅི་ཙམ་འགྱུ་ཡང་འགྱུ་བ་རང་སར་སངས། །དགེ་སྡིག་རྟོག་པ་བཟང་ངན་ཅི་སྐྱེས་ཀྱང་། །ཀུན་ལ་ཚུགས་ཐུབ་མི་
གདའ་རང་སར་ཡལ། །ཡལ་སོང་སྙམ་ན་རྟོག་པ་ཐོལ་གྱིས་སྐྱེ། །སྐྱེས་ཙམ་ཉིད་ནས་རང་གྲོལ་རང་ཡལ་དེངས། །དེངས་བའི་ཤུལ་ན་གསལ་ཙམ་རིག་ཙམ་ཞིག །སེམས་ཀྱི་རང་བཞིན་གསལ་ཆ་ཕྲ་མོ་དེ། །ཐམས་ཅད་
w གསལ་ཞིང་རིག་པའི་མཚན་ཉིད་ཅན། །རང་བཞིན་ངོས་བཟུང་ཀུན་དང་བྲལ་བ་བཞིན། །འབྲལ་མ་མྱོང་ལ་རང་ངོ་རང་ཤེས་ཙམ། །གསལ་ཞིང་དྭངས་ལ་གོ་མ་འགག་པའོ། །འདི་ཡིན་འདི་མིན་མེད་ཀྱང་རང་བཞིན་ནི། །
161



རོལ་བའི་རྡོ་རྗེའི་གསུང་འབུམ།
འདི་འོ་སྙམ་ནས་གཟུང་དུ་མེད་ན་ཡང་། །མ་འགག་ཧྲིག་གེར་ཉམས་སུ་མྱོང་བ་དེ། །སེམས་ཀྱི་རང་བཞིན་གསལ་ཕྱོགས་ངེས་པའོ། །ཡང་ཅིག་ཉོན་དང་སྒྲུབ་བརྩོན་དམ་པ་ལགས། །ད་ནི་སེམས་ཀྱི་གནས་ལུགས་ཅི་
འདྲ་ཡིན། །སྙམ་ན་སྟོང་གསལ་གཉིས་ནི་སོ་སོ་མིན། །འདུ་འབྲལ་མེད་ཅིང་ཟུང་འཇུག་བདག་ཉིད་ཅན། །དཔེར་ན་ཆུ་དང་ཆུ་ཡི་རླན་གཤེར་དང་། །མེ་དང་མེ་ཡི་ཚ་བ་ཇི་བཞིན་ཏེ། །ཉི་མ་ཉི་མའི་འོད་དང་དབྱེར་མེད་
པ། །དཔེ་བཞིན་སེམས་ཉིད་སྟོང་གསལ་ཟུང་འཇུག་ལགས། །དེ་ལྟར་ངོ་བོ་སྟོང་ཀྱང་རང་བཞིན་གསལ། །སྟོང་གསལ་གཉིས་ནི་ལྡོག་པས་ཕྱེ་ཙམ་ལས། །དོན་ལ་གསལ་སྟོང་དབྱེར་མེད་སོ་སོ་ཡིན། །ཡེ་ནས་ཟུང་
འཇུག་འདུ་འབྲལ་མ་མཆིས་སོ། །དེས་ན་སྟོང་པས་གསལ་བ་མི་འདོར་ལ། །གསལ་བའི་སྟོང་བ་ནམ་ཡང་འདོར་བ་མིན། །སྟོང་གསལ་དབྱེར་མེད་ཟུང་དུ་འཇུག་པ་ཡི། །རང་བཞིན་སྨྲ་བསམ་བརྗོད་བྲལ་གནས་
ལུགས་ཡིན། །དེ་ཡི་ངང་ལ་མཉམ་པར་བཞག་པའི་དུས། །བསྒོམ་བྱ་བསྒོམ་བྱེད་བྲལ་བའི་དབྱིངས་ལ་ཞོག །མ་བཅོས་བཟོ་མེད་གཤིས་ལ་ལྷུག་པར་ཞོག །གཏན་མེད་རྒྱ་ཡན་ངང་དུ་ཤིག་གེར་ཞོག །དེ་དུས་ཐ་མལ་
ཤེས་པ་རྗེན་ནེ་བ། །བལྟས་པའི་མཐོང་བ་མེད་ཀྱང་ས་ལེ་བ། །ཅི་ཡང་མ་གྲུབ་སྟོང་བ་སང་ངེ་བ། །རིག་པ་རང་གསལ་མངོན་སུམ་ཧྲིག་གེ་བ། །སྟོང་གསལ་གཉིས་མེད་ཟུང་འཇུག་ཡེ་རེ་བ། །རྟག་པ་མིན་ལ་ཅིར་ཡང་
162



༄༅། །མ་གྲུབ་པ། །ཆད་པ་མ་ཡིན་ཀུན་ཏུ་ས་ལེ་བ། །གཅིག་པུ་མ་ཡིན་དུ་མ་རང་རིག་པ། །དུ་མ་མ་ཡིན་ཐམས་ཅད་རོ་གཅིག་པ། །གཞན་དུ་མ་ཡིན་རང་རིག་འདི་ཉིད་ནི། །སྙིང་དབུས་བཞུགས་པའི་གདོད་མའི་
མགོན་པོའི་ཞལ། །ད་ལྟའི་དུས་འདིར་མངོན་སུམ་མཐོང་བ་ལགས། །འདི་དང་མ་བྲལ་ལས་སྐལ་མཆོག་ལྡན་པ། །འདི་ལས་གཞན་དུ་ལྷག་པ་མཆོག་འདོད་ན། །ས་གསུམ་ཀུན་ཏུ་བཙལ་ཡང་ངལ་བའི་རྒྱུ། །འདོད་པ་
དོན་ཐོག་མི་ཁེལ་སྟོང་འདོད་ཡིན། །རིག་པའི་ངོ་བོ་སྟོང་བ་ཆོས་ཀྱི་སྐུ། །རང་གདེང་གསལ་བ་ལོངས་སྤྱོད་རྫོགས་པའི་སྐུ། །ཟུང་འཇུག་ཐུགས་རྗེ་ཀུན་ཁྱབ་སྤྲུལ་བའི་སྐུ། །སྐུ་གསུམ་ཡེ་ནས་རང་རིག་འདི་ལ་རྫོགས། །
དེ་བས་རང་རིག་ངོ་བོ་རིང་དུ་སྐྱོངས། །རིག་ཁམས་བདེ་གཤེགས་སྙིང་པོ་འདི་ཡིན་ལ། །གཉུག་མ་སེམས་ཀྱི་རྡོ་རྗེའང་འདི་ཉིད་ཡིན། །སྐུ་གསུམ་ཡོངས་འདུས་སངས་རྒྱས་འདི་ཡིན་ནོ། །དེ་ཕྱིར་གཞན་དུ་གདམས་ངག་
རྒྱ་ཆེ་ཞིང་། །རྣམ་གྲངས་ཅི་ཙམ་མང་ཡང་དེ་དག་ཀུན། །འདི་ཉིད་གཏན་ལ་ཕབ་བྱེད་ཁོ་ན་ལས། །དེ་ལས་གུད་དུ་འགྲམ་ཆུ་ལྡང་ཡུལ་མེད། །ཕུལ་བྱུང་རྒྱལ་བའི་བཀའ་དང་དགོངས་འགྲེལ་གྱི། །ཆོས་ཚུལ་ཐམས་ཅད་
w ལོ་ཡག་སྙེ་མ་ལྟར། །གང་ཟག་བློ་གྲོས་དམན་པའི་ཚོགས་རྣམས་ནི། །བློ་སྟོབས་གོང་ནས་གོང་དུ་ཁྱད་འཕགས་ཕྱིར། །རྒྱུ་འབྲས་ཆོས་ཀྱི་འཁོར་ལོ་བསམ་ཡས་པ། །གདུལ་བྱའི་དབང་གིས་གང་བཟང་གང་ཟབ་
163
ལྟ་



རོལ་བའི་རྡོ་རྗེའི་གསུང་འབུམ།
ཟབ། །ཀུན་ལ་ཁྱད་ཆོས་ཁྱད་འཕགས་དུ་མ་ཡོད། །ཐབས་མཁས་མཛད་བཟང་བླ་ན་མེད་པ་འོ། །རང་རིག་སངས་རྒྱས་རང་ལ་ཡེ་ནས་གནས། །རང་ངོ་ཟིན་དང་མ་ཟིན་ཁྱད་པར་ལས། །འཁོར་དང་མྱ་ངན་འདས་པ་
གཉིས་སུ་གྱེས། །དོན་ལ་རང་དང་སྐད་ཅིག་འབྲལ་མ་མྱོང་། །རིག་པ་རང་བྱུང་སངས་རྒྱས་ཞེས་བྱ་བ། །སྔ་འགྱུར་ཡོངས་ལ་གྲགས་པ་ཆེ་ཆེ་བོ། །གཞི་ལམ་འབྲས་གསུམ་དབྱེར་མེད་ཟབ་ཟབ་པོ། །ངོ་སྤྲོད་ཅལ་ཕོག་
ཚུལ་གྱི་གསལ་གསལ་པོ། །འདི་ལས་ལྷག་པའི་གདམས་པ་སྟོན་རྒྱུ་མེད། །རིག་པ་རང་གསལ་རྒྱུན་དུ་གནས་པས་ན། །འདི་དོན་མི་གོ་བྱ་བ་ཅི་ལ་ཟེར། །འདི་ལ་མི་ཤེས་བྱ་བ་ཅི་ཡང་མེད། །ཚོགས་དྲུག་ཡུལ་ལ་བདེ་
སྡུག་སྣ་ཚོགས་པ། །ཅི་ཙམ་སྣང་ཡང་ཤར་གྲོལ་དུས་མཉམ་ལགས། །ཤར་ཤར་ཀུན་གྱི་ངོ་བོ་སྟོང་བ་ཡིན། །སྟོང་བའི་རང་གདེང་འགག་པ་མེད་པ་འོ། །སྟོང་གསལ་དབྱེར་མེད་བྱ་འཕུར་རྗེས་བཞིན་ཏེ། །གང་འགྱུ་
ཐམས་ཅད་ཆུ་བོའི་རླབས་དེངས་འདྲ། །གང་སྣང་མཁའ་ལམ་གཞའ་ཚོན་ཤར་བ་ལྟར། །གང་ཤར་འཛིན་མེད་ཆུ་ཟླ་ཅི་བཞིན་ནོ། །སྣང་བ་སྣང་སྟོང་གཉིས་མེད་ངང་ལ་ཞོག །གྲག་པ་གྲག་སྟོང་གཉིས་མེད་ངང་ལ་ཞོག །
དྲན་རྟོག་རིག་སྟོང་གཉིས་མེད་ངང་ལ་ཞོག །ཐམས་ཅད་ཐམས་ཅད་འཛིན་མེད་ངང་ལ་ཞོག །ལྟ་བ་ལྟ་སར་མི་གདའ་སང་ངེར་ཞོག །སྒོམ་པ་གཏད་སོ་མ་མཆིས་གློད་ལ་ཞོག །སྤྱོད་པ་བླང་དོར་བྲལ་བའི་གཤིས་ལ་
164
་ ་



༣
དྲུག་
༄༅། ། ཞོག །འབྲས་བུ་ཐོབ་ཤོར་མེད་པའི་ངང་ལ་ཞོག །རྫོགས་པ་ཆེན་པོའི་རིག་པ་སྐད་ཅིག་མ། །ངོ་བོ་སྟོང་བ་ནམ་མཁའི་ཀློང་ཡངས་འདྲ། ། རང་བཞིན་གསལ་བ་ཉི་མའི་མཐིལ་ཡངས་འདྲ། །ཟུང་འཇུག་ཐུགས་
རྗེ་འོད་སྟོང་བརྡལ་བ་འདྲ། །ནམ་མཁའ་ལ་ནི་མཐའ་དབུས་མེད་པ་བཞིན། །རིག་པའི་ངོ་བོ་མཐའ་དབུས་ཀུན་དང་བྲལ། །ཉི་མའི་མཐིལ་ཡང་གསལ་ཞིང་སྒྲིབ་མེད་ལྟར། །རིག་པའི་རང་བཞིན་ཀུན་ཏུ་འོད་
གསལ་བ། །འོད་ཀྱི་ཟེར་སྟོང་ཀུན་ཁྱབ་བརྡལ་བ་བཞིན། །ཐུགས་རྗེ་རྩོལ་མེད་རིས་བྲལ་ཀུན་ལ་ཁྱབ། །དེ་ལྟར་སྐུ་གསུམ་རང་རིག་གཅིག་པུ་ལ། །ཡོངས་སུ་རྫོགས་པས་རྫོགས་པ་ཆེན་པོ་ལགས། །ད་ལྟའི་ཤེས་པ་
ཟང་ཁ་རྒྱ་ཡན་འདི། །ཀུན་རྟོགས་བློ་ཡི་འཛིན་པས་བསླད་མ་ཞུགས། །བཟང་ངན་རྟོགས་པའི་རྐྱེན་གྱིས་མ་བསྒྱུར་ལ། །བཟོ་བཅོས་མ་བྱས་རང་བབ་ཅོག་བཞག་ངང་། །རིག་པ་ས་ལེ་ཧྲིག་གེ་བ་འདི་ནི། །དུས་གསུམ་
སངས་རྒྱས་མ་ལུས་འབྱུང་བའི་གནས། །འདི་ནི་རྒྱལ་ཀུན་དགོངས་ཀློང་ཟབ་ཡང་ཡིན། །སྐུ་ལྔ་ཡེ་ཤེས་ལྔ་ཡང་རིག་རྩལ་ལས། །ལོག་ན་གྲུབ་པ་རྡུལ་ཙམ་མ་དམིགས་པས། །འདི་ཡི་ངང་སྐྱོང་འདི་དང་འབྲལ་མེད་
#་ གྱིས། །རྫོགས་པ་ཆེན་པོའི་མཚན་ཙམ་ཐོས་པ་འདི། །སྐལ་བ་མཆོག་དང་ལྡན་ནོ་ཤེས་ལྡན་པ། །ཡང་ཅིག་ཉོན་དང་མཆེད་གྲོགས་དམ་ཚིག་ཅན། །ཁ་མང་གཏམ་ལ་ཉན་ཚོད་མེད་མོད་ཀྱང་། །རྨོངས་པའི་གཏམ་འདི་
165



རོལ་བའི་རྡོ་རྗེའི་གསུང་འབུམ།
གོ་འམ་མི་གོ་ན། །ཨེ་གོ་ཨུར་ཚུགས་བྱས་ཏེ་ཡང་བཤད་ན། །སེམས་ཞེས་བྱ་བའི་གྱ་གྱུ་ཡར་མ་ཡེར། །འདི་ནི་གང་ནས་བྱུང་དང་གང་དུ་གནས། །གང་དུ་འགྲོ་བའི་ཚུལ་སོགས་ཐམས་ཅད་ལ། །ཡང་ཡང་ལྟོས་ལ་ཞིབ་
པར་འདི་ལྟར་དཔྱོད། །ཕྱི་རོལ་ནམ་མཁའི་དབྱིངས་ལ་ཕར་ལྟོས་དང་། །སེམས་ལ་འགྲོ་དང་འོང་བ་ཨེ་འདུག་ལྟོས། །སེམས་ལ་འགྲོ་དང་འོང་བ་མ་མཆིས་ན། །ནང་དུ་ལོག་ལ་སེམས་ལ་ཚུར་ལྟོས་དང་། །རྟོག་ཚོགས་
འཕྲོ་དང་འཕྲོ་མཁན་ཨེ་འདུག་ལྟོས། །རྟོག་ཚོགས་འཕྲོ་དང་འཕྲོ་མཁན་མ་མཆིས་ན། །སེམས་ལ་དབྱིབས་དང་ཁ་དོག་ཨེ་འདུག་ལྟོས། །དབྱིབས་དང་ཁ་དོག་མེད་ཚེ་སྟོང་བར་ཐུག སྟོང་བ་ཉིད་ལ་མཐའ་དབུས་ཨེ་
འདུག་ལྟོས། །མཐའ་དབུས་བྲལ་ཚེ་ཕྱི་ནང་ཨེ་འདུག་ལྟོས། །ཕྱི་ནང་མེད་ཚེ་རིག་པ་མཁའ་ལྟར་ཡངས། །ཟང་ཐལ་རྒྱ་ཡན་ཕྱོགས་ལྷུང་ཀུན་དང་བྲལ། །རང་རིག་བརྡལ་ཁྱབ་ཀློང་ཡངས་ཆེན་པོའི་ངང་། །འཁོར་འདས་
ཆོས་ཀུན་དབང་བོའི་གཞུ་ལྟར་སྣང་། །སྣང་ཡང་ཐམས་ཅད་རིག་པའི་རོལ་བ་སྟེ། །རང་རིག་གཡོ་མེད་ངང་ནས་ཕར་ལྟོས་དང་། །ཆོས་རྣམས་ཐམས་ཅད་ཆུ་ནང་ཟླ་གཟུགས་བཞིན། །སྣང་དང་སྟོང་བ་སོ་སོར་དབྱེ་བ་
མེད། །རིག་པའི་ངང་ལ་འཁོར་འདས་གཉིས་སུ་མེད། །འཁོར་འདས་ཆོས་ཀུན་མེ་ལོང་གཟུགས་བརྙན་ལྟར། །ཅི་ཙམ་སྣང་ཡང་གདོད་ནས་ཡོད་མ་མྱོང་། །འཁོར་འདས་མིང་མེད་ཐམས་ཅད་ཆོས་སྐུ་ཡིན། །ཁམས་
166



བདུན་
༄༅། ། གསུམ་འཁོར་བར་འཁྱམས་པའི་འགྲོ་བ་ཀུན། །ཡེ་ནས་འཁོར་འདས་གཉིས་མེད་མཉམ་ཉིད་དུ། །གནས་པའི་ཡེ་ཤེས་ཡིན་པ་མ་ཤེས་པས། །གཉིས་འཛིན་དབང་གིས་གཉིས་སྣང་སོ་སོར་བཟུང་། །གཉིས་
མེད་དོན་ལ་གཉིས་འཛིན་བྱས་པས་འཁྲུལ། །འགྲོ་ཀུན་རང་སེམས་འཁོར་འདས་དབྱེར་མེད་ལ། །སྤང་བླང་དགག་སྒྲུབ་བྱས་པས་སྲིད་པར་འཁྱམས། །རང་རིག་སྐུ་གསུམ་རྩོལ་མེད་ལྷུན་གྲུབ་ཆེ། །འདི་མིན་གཞན་དུ་
ས་ལམ་འཚོལ་མཁན་གྱི། །བླུན་རྨོངས་འགྲོ་བ་སངས་རྒྱས་སར་མི་སླེབས། །གང་སྣང་མ་ལུས་རང་སྣང་ཡིན་པ་ལ། །སྣང་སྲིད་ཆོས་ཀུན་སྒྱུ་མའི་དཔེ་བརྒྱད་བཞིན། །སྣང་ཡང་ཐམས་ཅད་ཅིར་ཡང་མ་གྲུབ་ལ། །ཅི་སྣང་
མ་ལུས་རང་གི་རིག་པའི་རྩལ། །རྩལ་ལས་རོལ་བ་སྣ་ཚོགས་ཀུན་ཏུ་སྣང་། །སྣང་བའི་ཆོས་རྣམས་མ་ལུས་སྟོང་པའི་མདངས། །སྣང་སྟོང་གྲག་སྟོང་རང་བཞིན་ཡེ་སྟོང་ལགས། །དེ་ལྟར་བལྟ་མཁན་སེམས་ལ་ཚུར་ལྟོས་
དང་། །དྲན་སྟོང་མཁའ་ལྟར་སྤྲོས་པ་ཀུན་དང་བྲལ། །སྨྲ་བསམ་བརྗོད་འདས་གང་སྣང་སེམས་ཀྱི་འཕྲུལ། །ཆོ་འཕྲུལ་ཐམས་ཅད་གཞི་མེད་རྩ་བྲལ་ཡིན། །སྣང་བ་ཐམས་ཅད་སེམས་སུ་རྟོགས་པས་ན། །གང་སྣང་
_x ཐམས་ཅད་སྟོང་བ་ཆོས་ཀྱི་སྐུ། །སྣང་བས་མི་འཆིང་ཞན་པས་འཆིང་བས་ན། །ཨ་འཐས་ཞེན་ཆགས་འཁྲུལ་བ་སྤོངས་ཤིག་ཨང་། །ཡང་ཅིག་ཡོད་མེད་རྟག་ཆད་ལ་སོགས་པ། །དཔྱད་སྒོམ་ཚུལ་གྱིས་ལེགས་པར་གཏན་
167



རོལ་བའི་རྡོ་རྗེའི་གསུང་འབུམ།
ལ་ཕབས། །དེ་ནས་རང་བཞག་རྣལ་མོའི་ངང་ཚུལ་གྱིས། །རང་བཞིན་གཉུག་མ་སེམས་ཀྱི་རྡོ་རྗེ་ཞེས། །རང་རིག་རང་ངོ་ལེགས་པར་འཕྲོད་པའི་ཚེ། །མཚུངས་མེད་བླ་མར་སྙིང་ནས་གསོལ་འདེབས་བྱ། །ཐུགས་ཡིད་
དབྱེར་མེད་བསྲེས་ལ་འཛིན་མེད་དུ། །རང་བབ་རང་བཞག་ཚུལ་གྱིས་བཟོ་མེད་བསྐྱང་། །དེ་ཚེ་ངོ་བོ་སྟོང་ངམ་མི་སྟོང་དང་། །རང་བཞིན་གསལ་ལམ་མི་གསལ་སྙམ་པ་དང་། །དེ་གཉིས་ཟུང་འཇུག་ཡིན་ནམ་མ་
ཡིན་ལ། །རྟོག་པ་ཞུགས་ན་དེ་ནི་སྒོམ་མ་ཡིན། །བློ་དང་རྣམ་པར་རྟོག་པའི་སྤྲོས་པ་ཅན། །སྤྲོས་མེད་ཡང་དག་ལྟ་བ་མ་ཡིན་ཏེ། །འཛིན་རྟོག་བློའི་བྱས་དྲ་བས་འཆིང་བ་ལས། །འཛིན་མེད་གནས་ལུགས་དོན་ལ་མི་ཉེའོ། །
མཉམ་བཞག་སྐྱོང་ཚེ་བསམ་བྱ་ཅི་ཡང་མེད། །བྱར་མེད་ངང་ལ་འཛིན་མེད་ལྷུག་པར་ཞོག ། རྟོག་ཚོགས་འཕྲོ་ན་ཐད་ཀར་ཆད་ཀྱིས་ཆོད། །མ་བཅོས་གནས་ལུགས་སྟེང་དུ་ཆམ་གྱིས་གློད། །གང་ཤར་མ་འཛིན་ཐམས་
ཅད་རང་སར་སྒྱུར། །རང་བབ་ངང་ལ་རང་གྲོལ་ཉིད་དུ་འགྱུར། །ཅིར་ཡང་མ་གྲུབ་ས་ལེ་སང་ངེ་བ། །དེ་ཡི་ངང་
ངང་ལ་རང་བབ་ཅེར་གྱིས་ལྟོས། །ཡུལ་དང་ཡུལ་ཅན་གཉིས་སུ་མི་འཛིན་པར། །གཉིས་མེད་ཕྱམས་བརྡལ་
ངང་དུ་ལྷན་ནེར་ཞོག ། སྐུ་དང་ཡེ་ཤེས་ཡོན་ཏན་མ་ལུས་པ། །རང་རིག་སྐུ་གསུམ་ཀློང་དུ་ཡེ་ནས་རྫོགས། །གང་སྣང་ཐམས་ཅད་རང་སྣང་ཡིན་པ་ན། །འཁོར་འདས་གཉིས་མེད་ཡེ་དག་མཉམ་བརྡལ་ཀློང་། །མཁའ་
168



༣
བརྒྱད་
༄༅། །ཁྱབ་སེམས་ཅན་བདེ་གཤེགས་སྙིང་པོ་ཅན། །ཐམས་ཅད་ཕྱམས་གཅིག་ཡེ་གྲོལ་ཡེ་སངས་རྒྱས། །ཡང་ན་སེམས་རྟོག་འཕྲོ་བ་ཆུ་རླབས་འདྲ། །གཅིག་རྗེས་གཅིག་གིས་ཟིན་ལ་ཟད་མཐའ་མེད། །སེམས་ཉིད་
མ་བཅོས་རང་བབ་བཞག་པས་ན། །རྟོག་ཚོགས་ཐམས་ཅད་རང་སར་གྲོལ་བ་ངེས། །དེ་དུས་ཐ་མལ་ཤེས་པ་ས་ལེ་བ། །འདི་ཉིད་སང་ངེ་ཧྲིག་གེར་རྗེན་པར་སྐྱོང་། །གུ་ཡངས་འཛིན་མེད་ངང་ལ་ཡན་པར་ཐོངས། །འདི་
ཡི་ངང་སྐྱོང་འདི་དང་འབྲལ་མེད་གྱིས། །ཡང་ན་རྟོག་པ་ཐོལ་གྱིས་སྐྱེས་པ་ན། །ཕྱི་རོལ་གཟུང་བའི་ཡུལ་ལ་ཕར་ལ་ཞེན། །ནང་གི་འཛིན་པའི་ངོས་ལ་ཚུར་ལ་ལེན། །དྲན་སེམས་ཐམས་ཅད་ཐད་ཀར་ཧད་དེ་ཞོག །དེ་ཆེ་
སོ་མ་རང་བཞག་རྒྱ་ཡན་ངང་། །རིག་སྟོང་ས་ལེ་བ་འདི་ངོས་ཟིན་ཚེ། །མ་བཅོས་ཅོག་གེར་ཞོག་ལ་ལྷོད་དེར་སྡོད། །བཟོ་མེད་འཛིན་མེད་གུ་ཡངས་བློ་བདེ་གྱིས། །རང་བབ་ངང་བཞག་བཟོ་མེད་རྐྱང་བ་ན། །གཉེན་
པོས་མ་བཅོམ་ཉོན་མོངས་རང་སར་དག །རྩོལ་སྒྲུབ་མ་བྱས་རླབས་ཆེན་ཚོགས་གཉིས་རྫོགས། །མ་བསྒྲོད་བཞིན་དུ་ས་ལམ་ཕ་རོལ་ཕྱིན། །མ་བསྒྲུབ་ན་ཡང་སྐུ་གསུམ་འབྲས་བུ་འཐོབ། །འབད་རྩོལ་མེད་པར་དོན་
༢༥ གཉིས་ལྷུན་གྱིས་འགྲུབ། །དེ་ལྟ་ན་ཡང་ཐེག་པ་ཐམས་ཅད་ཀྱི། །ཐུན་མོང་སྤྱི་ཡི་ལམ་བཟང་དགེ་སྡིག་ལ། །ཆོས་ཚུལ་ཅི་བཞིན་ལེགས་པར་རབ་བསྒྲིམ་ནས། ། བླང་དོར་ཕྲ་ཞིབ་བྱ་བ་གནད་ཀྱི་དོན། །རྫོགས་ཆེན་
169



རོལ་བའི་རྡོ་རྗེའི་གསུང་འབུམ།
ཉམས་སུ་ལེན་པའི་རྣལ་འབྱོར་བས། །སྲོག་གཅོད་ལ་སོགས་མི་དགེའི་ཕྱོགས་རྣམས་ལ། །ཕྲ་ཞིང་ཕྲ་བ་ནས་ནི་རབ་འཛེམ་པ། །ཐམས་ཅད་མཁྱེན་པའི་ཁྱད་ཆོས་རྣམ་པར་དག །མཁའ་མཉམ་ཡིད་ཅན་འགྲོ་བ་མ་
ལུས་ལ། །མ་ཡི་བུ་གཅིག་ལ་ནི་ལྷག་བརྩེ་ལྟར། །བཅོས་མིན་སྙིང་རྗེ་ཆེན་པོ་སྐྱེ་བ་ནི། །རྫོགས་པ་ཆེན་པོའི་ལམ་གྱི་སྙིང་པོ་ལགས། །དྭགེ་སྤུང་སྡིག་ལ་མི་འཛེམ་བག་མེད་དུ། །མི་དགེ་བ་ལ་འཆོལ་ཉོག་སྤྱད་པ་ནི། །
བདུད་ཀྱི་ལྟ་ངན་ནག་པོའི་ཁ་འབྱམས་ཞེས། །ཀུན་གྱིས་སྨད་པར་བྱ་བའི་འོས་ཡིན་ནོ། །དེ་ལྟ་མ་ཡིན་རྒྱལ་དང་དམ་པའི་གསུངས། །ཇི་བཞིན་ལེགས་པར་ཉམས་སུ་ལེན་ནུས་ན། །འདི་ཕྱི་བར་གསུམ་བསླུ་བར་མི་
འགྱུར་བས། །འཕྲལ་ཡུན་ཀུན་ཏུ་ངེས་པར་དོན་ཆེ་འོ། །བློག་ལྡོག་རྣམ་བཞིའི་ཆོས་ལ་བསྐུར་མ་བྱས། །བྱམས་དང་སྙིང་རྗེ་ཆེན་པོས་སྣ་དྲངས་ནས། །རིན་ཆེན་སེམས་མཆོག་དམ་པས་གཞི་རྩ་བཟུང་། །དོན་དམ་
གཉུག་མའི་རང་ཞལ་ལྟ་བ་ལ། །མཚན་ལྡན་བླ་མ་ལྟ་དགོངས་བྱིན་རླབས་ཅན། །སྣོད་ལྡན་སློབ་མ་མོས་གུས་དག་སྣང་ཅན། །ལེགས་པར་འཕྲད་ཚེ་ཕྱག་དབང་སྐུར་ཙམ་གྱིས། །བཞི་བའི་ཡེ་ཤེས་ངོ་བོ་མངོན་དུ་འགྱུར།
ཕྱིར་རྣམ་པ་ཀུན་ཏུ་བླ་མ་ལ། །མི་འགྱུར་མོས་གུས་དག་སྣང་ཕྱོགས་མེད་ངང་། །དད་བརྒྱས་སྤྱི་བོའི་གཙུག་གི་རྒྱན་ཉིད་དུ། །ལེགས་པར་བསྟེན་པ་སྙིང་པོའི་མཆོག་ཏུ་གཅེས། །ཉི་མའི་དཀྱིལ་འཁོར་ཤར་བའི་འོད་
170



4
དགུ་
༄༅། །ཟེར་གྱིས། །འདབ་བརྒྱའི་པད་ཚལ་ཀུན་ནས་བཞད་པ་བཞིན། །བླ་མའི་ཐུགས་རྗེ་བྱིན་རླབས་འོད་ཟེར་གྱིས། །གདུལ་བྱའི་བློ་གྲོས་ཉམས་རྟོགས་པད་མོ་བཞད། །དབུལ་བོའི་ཁྱིམ་འོག་རིན་ཆེན་གཏེར་
ཡོད་ཀྱང་
། །ལོངས་སུ་སྤྱོད་པའི་སྐལ་བ་མེད་པ་ལྟར། །ཡང་ཡང་ལེགས་པར་ངོ་སྤྲོད་མ་བཏབ་ན། །སེམས་ཉིད་རིག་པའི་རང་ངོ་མཐོང་བ་དཀའ། །འོ་མ་མང་ཡང་བསྲུབ་པར་མ་བྱས་ན། །མར་གྱི་སྙིང་པོ་ལོན་པའི་
འོས་མེད་བཞིན། །ལེགས་པར་ཉམས་སུ་ལེན་པར་མ་བྱས་ན། །ཉམས་རྟོགས་ཡོན་ཏན་སྙིང་པོ་ལོན་པ་མིན། །གཏིང་རིང་ཕུག་པར་མུན་པ་ཆེས་འཐིབ་ཀྱང་། །སྒྲོན་མེ་གསལ་བས་སྐད་ཅིག་སེལ་བ་བཞིན། །འོད་
གསལ་རིག་པ་རྟོགས་པས་སྐད་ཅིག་ལ། །བསྐལ་མང་སྒྲིབ་ཚོགས་མ་ལུས་འདག་པར་འགྱུར། །རབ་ཏུ་གསལ་བའི་ཉི་མའི་དཀྱིལ་འཁོར་དེ། །བསྐལ་བའི་མུན་པའི་དཔུང་གིས་སྒྲིབ་མི་ནུས། །དེ་བཞིན་གཉུག་མ་འོད་
གསལ་སྙིང་པོ་དེ། །བསྐལ་བ་དུ་མ་འཁྲུལ་བས་གོས་པ་མིན། །འགྲོ་ཀུན་བདེ་གཤེགས་སྙིང་པོའི་རང་བཞིན་ཅན། །ཡིན་ཡང་ཉམས་སུ་མ་བླང་འཚང་མི་རྒྱུ། །དབང་བོ་རྣོ་རྟུལ་དག་ལ་ཁྱད་པར་མེད། །ཉམས་སུ་བླང་
ན་གཅིག་ཤེས་ཀུན་གྲོལ་ཡིན། །བཀའ་པོད་ལྔ་ཀ་བྱུང་བཤད་མཛད་ན་ཡང་། །འདི་དོན་མ་རྟོགས་གྲོལ་བ་ཐོབ་པ་དཀའ། །འདི་དོན་རྟོགས་ན་ཚིག་གསུམ་མ་ཤེས་ཀྱང་། །ཚེ་གཅིག་སངས་རྒྱས་ཐོབ་པའི་གདེང་ཆེན་
171
པོད།



རོལ་བའི་རྡོ་རྗེའི་གསུང་འབུམ།
ཐོབ། །དེ་ནི་དངོས་གཞི་དམིགས་མེད་དམ་པ་ཡི། །ངོ་སྤྲོད་མཉམ་བཞག་བསྐྱང་བའི་ཚུལ་ལ་སོགས། །འཕྲལ་དུ་གང་དྲན་ཤ་ཟིན་སྤུ་ཟིན་རྣམས། །གསུང་ནན་མ་བཅག་ཙམ་དུ་སྨོས་པའོ། །ཡང་ཅིག་དད་བརྩོན་མཆོག་
ལྡན་བཙུན་པ་ལགས། །ད་ནི་རྗེས་ལ་བསྔོ་བ་དམ་པ་ནི། །མཁའ་མཉམ་འགྲོ་དོན་རྒྱལ་བ་སྲས་བཅས་ཀུན། །དཔང་བཞག་དགོངས་གསོལ་སྔོན་འགྲོའི་བསྔོ་བྱའི་ཚུལ། །ཐོག་མེད་ནས་བསགས་སྒོ་གསུམ་དགེ་ཚོགས་
རྒྱུན། །སྐྱེ་འཕགས་ཡོངས་ཀྱི་དགེ་ཚོགས་རྣམས་དང་འདྲེས། །ལྷན་ཅིག་ཀུན་མཁྱེན་ཆོས་སྐུའི་ཀློང་ཆེན་དུ། །འགྲོ་ཀུན་སངས་རྒྱས་གོ་འཕང་ཐོབ་པའི་ཕྱིར། །དུས་གསུམ་རྒྱལ་དང་རྒྱལ་སྲས་ཇི་སྙེད་ཀྱིས། །ཇི་ལྟར་
བསྔོས་ཤིང་བསྔོ་བ་དེ་བཞིན་དུ། །བདག་ཀྱང་དེ་ལྟར་ལེགས་པར་རབ་སློབ་ནས། །ཐམས་ཅད་མ་ལུས་ཡོངས་སུ་བསྔོ་བར་བགྱི། །དེ་ནི་དགེ་སྦྱོར་ཆེ་ཕྲ་གང་འགྲུབ་མཐར། །དགེ་ཚོགས་མ་ལུས་ཡོངས་སུ་ལེགས་
བསྡོམས་ནས། །ཀུན་ཀྱང་རྣམ་མཁྱེན་ཐོབ་ཕྱིར་བསྔོ་བ་སྟེ། །སངས་རྒྱས་པ་ཡི་ཆོས་ལུགས་ཡོངས་ལ་གྲགས། །མང་པོ་བཤད་ན་མདོ་འཛིན་མེད་པར་འོང་། །ཡང་ཡང་བསྙད་ན་གཏམ་ཚོགས་ཇེ་མང་འགྲོ། །གནད་
དོན་མེད་པའི་ཁ་ལྟ་སྟོང་བཤར་ལ། །དགོས་པ་ཅི་ཡང་མེད་དོ་དམ་པ་ལགས། །དྲིས་པའི་གཏམ་ལ་གཏམ་ལན་མ་བྱུང་ན། །སྐྱེ་བོ་དག་གི་ལྐུག་པའི་གྲས་སུ་འཇོག །ཟས་སྦྱིན་ལན་ལ་ཟས་ལན་མི་བདོག་ན། །ཀུན་གྱི་
172



བཅུ་
༄༅། ། མུ་ཏོ་བ་ཡི་གྲལ་དུབརྩི། །དེ་ཕྱིར་སྐྱེ་སྟོབས་དམན་ཞིང་ཐོས་པ་ཉུང་། །སྦྱང་བ་དཀོན་ལ་ཉམས་མྱོང་ཡོངས་སུ་བྲལ། །གང་དང་གང་གིས་ཕྱོགས་ནས་དབུལ་བས་མནལ། །དེ་ལྟ་ན་ཡང་ངོ་མ་ཆོག་པར་བྲིས། །
མི་ཤེས་པ་ཡི་མི་ཤེས་པ་ལ་ནི། །ཡང་ཡང་བསྐུལ་བའི་ཡང་ཡང་ལན་བཏབ་ཀྱང་། །འདི་ལ་བསམ་ལ་འདི་དོན་ཆེ་སྙམ་པ། །གང་ལ་བསམ་ཀྱང་གང་ནས་དབེན་པར་ངེས། །རྒན་གོག་འཕྱེ་བོའི་མགྲིན་རྔ་ཧྲལ་བོ་དེ།
བསྐུལ་བྱེད་དབྱུག་གུས་དྲག་ཏུ་བསྣུན་ཐབས་ཀྱིས། །ཕར་ཕུར་ཟར་ཟིར་རྡབ་ཇིབ་ལྟས་ངན་སྒྲ། །མི་འབྱིན་པ་ཡང་རང་དབང་མ་མཆིས་སོ། །འོན་ཀྱང་སྔོན་མེད་ཚིག་གཅིག་སྨོས་པ་མེད། །དམ་པ་རྣམས་ཀྱི་གསུང་གི་
རྗེས་སུ་ཟློས། །ཉེས་འགལ་གང་མཆིས་རྨོངས་བློའི་ནོངས་པར་ཟད། །མཁྱེན་ལྡན་བླ་མ་མཁའ་འགྲོའི་སྤྱན་སྔར་བཤགས། །ལེགས་ཆ་ཕྲ་མོ་སྲིད་ན་བསྐུལ་བ་པོས། །སྐད་ཅིག་གཅིག་ལ་བྱེ་བྲག་ལེགས་པར་ཕྱེ། །
འཁྲུལ་མེད་ཡང་དག་གྲོལ་བ་མཆོག་ཐོབ་ནས། །ཚེ་གཅིག་སངས་རྒྱས་འགྲུབ་པའི་དཔལ་དུ་ཤོག །འདིར་འབད་ལྷག་བསམ་ཚེས་ཟླ་གཟི་ཆུང་ཡང་། །ཉམས་རྟོགས་ཀུ་མུད་བཞད་པས་མཁའ་མཉམ་འགྲོ། །མ་འབད་
2 cầu 5 TIN VBK355I SAINT STIẾha Trà Ga - GS 355TF45 PAKI NI BUỒNT5-T3-T5 NVX155 154 155T versatila
173



རོལ་བའི་རྡོ་རྗེའི་གསུང་འབུམ།
འཁོར་རྟག་ཏུ་ཤར། །ཀུན་མཁྱེན་ཡེ་ཤེས་སྣང་བ་མཆོག་ཤོག ། ༧ ཅེས་དམ་པ་གསུམ་གྱི་རྣམ་བཞག་སེམས་རིག་འཛུབ་སྟོན་གྱི་གླེན་གཏམ་བྱིས་བློའི་མུན་པ་སེལ་བའི་ཚེས་ཟླ་ཕྲ་མོ་ཞེས་བྱ་བ་འདི་ནི། རྒྱལ་རོང་བ་ཤཱཀྱའི་དགེ་སྦྱོང་ངག་དབང་
g དབྱིག་གཉེན་ཞེས་འབོད་པའི་སྒྲུབ་བརྩོན་དམ་ལྡན་དེ་ཉིད་ནས་ཡང་ཡང་འདུག་ཏུ་མ་སྟེར་བར་ནན་བསྐུལ་བགྱིས་པའི་ཞལ་ངོ་མ་ལྡོག་ཙམ་དུ། ཀུན་གྱིས་སྨོད་སྐུར་གྱི་གནས་སུ་གྱུར་བའི་བན་རྒན་འཕྱེ་བོ་མདོ་མེད་ཅོལ་ཆུང་། ཐོས་སྒོམ་ཀུན་གྱིས་དབུལ་བཞིན་
མི་ཤེསཤེས་ཁུལ་བྱ་བ་ལ་ངོ་ཚ་མི་ཤེས་པའི་བླུན་རྨོངས་དུད་འགྲོ་ཁྱི་ཕག་གི་ཟླ་བོར་འོས་པའི་ཐ་ཤལ་རོལ་མིང་བའམ། མིང་གཞན་པདྨ་དགྱེས་པའམ་ཁྲག་འཐུང་རྡོ་རྗེ་གྲོ་ལོད་རྩལ་སོགས་དུ་མར་འབོད་པའི་དྲེད་པོ་དེས་རྟོག་ངོར་གང་ཤར་དབེན་གནས་མཁའ་
སྤྱོད་གླིང་ནས་གྲོང་གཏམ་ཕལ་སྐད་ཚུལ་དུ་གོ་སླ་བར་སོར་རྩེས་མགྱོག་པར་འདུ་བྱེད་བགྱིས་པའོ། །འདི་ལ་ཉེས་འགལ་གང་མཆིས་བླ་མ་ལྷ་དང་མཁྱེན་རྟོགས་ལྡན་པ་རྣམས་ཀྱི་སྤྱན་སྔར་སྙིང་ནས་བཤགས་སོ། །རྨོངས་པ་བདག་ལ་སྒྲིབ་པ་མི་འགྱུར་བར་བྱིན་
གྱིས་བརླབ་ཏུ་གསོལ། དཀར་འཇམ་ཤོག་བུའི་ཐང་ཆེན་ཡངས་པའི་ངོགས། །སོར་རྩེ་རྣམ་པར་འཕྲུལ་བའི་རི་མོ་བཀྲ། །ངོ་མཚར་ལྟད་མོ་སྣ་ཚོགས་ངོམ་པ་ལ། །ངག་དབང་ཟུང་གིས་ཅི་དགར་གཟིགས་མཛོད་དང་། །ཚིག་ཕྲེང་འདབ་བརྒྱ་བཞད་པའི་
གེ་སར་ལ། །དོན་ཟབ་སྦྲང་རྩིའི་བཅུད་ཀྱིས་ལེགས་པར་གཏམས། །སྤྱན་རས་བུང་བ་ཡུད་ཙམ་རོལ་པའི་དཔལ། །དགྱེས་འཛུམ་དགའ་བའི་དཔྱིད་དུ་འདི་ཕུལ་ལོ། །དགེའོ། །
174



བཅུ་གཅིག་བྱོན།
༄༅། །བདེ་མཆོག་ནས་གསུང་བའི་ཚིམ་པ་དྲུག་ནི། ༈ ཚིམ་པ་དྲུག་དང་སྙིགས་མ་ལྔ། དང་པོ་ཏིང་འཛིན་གྱི་དཀྱིལ་འཁོར་རྒྱས་པས་ཚིམ་པ། གཉིས་པ་ཡེ་ཤེས་ཀྱི་དཀྱིལ་འཁོར་བདུད་རྩི་མྱོང་བས་ཚིམ་པ། གསུམ་པ་
ཕྱི་རོལ་གྱི་ འབྱུང་པོའི་ཚོགས་གཏོར་མས་ཚིམ་པ། བཞི་བ་དམ་ཚིག་དང་ལྡན་པའི་གང་ཟག་ནང་གི་སྦྱིན་སྲེག་གིས་
ས་ཚིམ་པ། ལྔ་བ་ཕྱི་ནང་གི་མཁའ་འགྲོ་གླུ་གར་གྱིས་ཚིམ་པ། དྲུག་པ་ལུས་ཀྱི་དཀྱིལ་འཁོར་ལྷན་ཅིག་
སྐྱེས་པའི་ཡེ་ཤེས་ཀྱི་ཚིམ་པ་རྣམས་སོ། ། ཀྱེ་རྡོ་རྗེ་ནས་གསུང་བའི་ཚོགས་ཀྱི་འཁོར་ལོའི་ཚིམ་པ་དྲུག་ནི། དང་པོ་ཡེ་ཤེས་ཀྱི་འཁོར་ལོ་བདེ་ཆེན་ཚོགས་ཀྱི་མཆོད་པས་ཚིམ་པ། གཉིས་པ་ཕྱི་ནང་གི་དཔའ་བོ་མཁའ་འགྲོ་
ཤ་ལྔ་བདུད་རྩི་ལྔ་ཡི་དམ་རྫས་ཀྱི་ཚིམ་པ། གསུམ་པ་ལུས་དཀྱིལ་གྱི་ལྷ་རྣམས་འབར་འཛག་གི་བདེ་བས་ཚིམ་པ། བཞི་བ་སྐྱེ་མཆེད་ཀྱི་ལྷ་རྣམས་རྡོ་རྗེའི་གླུ་གར་གྱིས་ཚིམ་པ། ལྔ་བ་རྣལ་འབྱོར་ཕོ་མོ་རྣམས་ཤ་ཆང་གི་
དམ་རྫས་ཀྱིས་ཚིམ་པ། དྲུག་པ་ལྷག་སྡུད་ལ་དབང་བའི་འབྱུང་པོ་རྣམས་ལྷག་མའི་ཞལ་ཆབ་ཀྱིས་ཚིམ་པའོ། །ལྔ་བརྒྱ་བ་ཕྲག་བཅུ་ནི། དང་པོ་འབྲས་བུའི་དུས་ཀྱི་ལྔ་བརྒྱ་བ་ཕྲག་གསུམ་སྟེ། དང་པོ་ལ་དགྲ་བཅོམ་པའི་
x འབྲས་བུ་ཐོབ་པ་མང་དུ་བྱུང་། གཉིས་པ་ལ་ཕྱིར་མི་འོང་གི་འབྲས་བུ་ཐོབ་པ་མང་། གསུམ་པ་རྒྱུན་ཞུགས་ཀྱི་འབྲས་བུ་ཐོབ་པ་མང་ངོ། །གཉིས་པ་སྒྲུབ་དུས་ཀྱི་ལྔ་བརྒྱ་བ་ཕྲག་གསུམ་སྟེ། དང་པོ་ལ་ལྷག་མཐོང་སྒོམ་པ་
175



རོལ་བའི་རྡོ་རྗེའི་གསུང་འབུམ།
མང་། གཉིས་པ་ཞི་གནས་སྒོམ་པ་མང་། གསུམ་པ་ཚུལ་ཁྲིམས་བསྲུང་བ་མང་དུ་བྱུང་ངོ༌། །གསུམ་པ་ལུང་གི་དུས་ཀྱི་ལྔ་བརྒྱ་ཕྲག་གསུམ་སྟེ། དང་པོ་ལ་མངོན་པ་ལ་སྦྱངས་བ་མང་། གཉིས་པ་ལ་མདོ་སྡེ་ལ་སྦྱང་།
གསུམ་པ་འདུལ་བ་ལ་སྦྱང་བ་མང་དུ་བྱུང་ངོ༌། ། བཞི་བ་རྟགས་ཙམ་འཛིན་པའི་ལྔ་བརྒྱ་པ་ཕྲག་གཅིག་སྟེ་བཅུའོ། །དེའི་ཐ་མ་རྩོད་སྙིགས་མ་ལྔ་བདོ་བའི་དུས་ཏེ། སྙིགས་མ་ལྔ་ནི་། དུས་སྙིགས་མ། སེམས་ཅན་སྙིགས་
མ། ཚེ་སྙིགས་མ། ཉོན་མོངས་སྙིགས་མ། ལྟ་བ་སྙིགས་མ་རྣམས་སོ། །ལྔ་བརྒྱ་དུས་ཀྱི་ཐ་མ་ལ། ཞེས་པ་ལྔ་བརྒྱ་ཕྲག་བཅུའི་ཐ་མ་བཅུ་བ་དེ་ཡིན་ནམ་སྙམ་ལགས།
176



LIL
༄༅། །བསྐྱེད་པའི་རིམ་པ་རྣམས་ཀྱིས་ནི་བུད་མེད་ཀྱི་སྐུར་བསྒོམ་པ་ནི་སྟོང་ཉིད་སྟོན་པའི་རྣལ་འབྱོར་ཞེས་བྱ་བ།
177



-
གྱི
གཅིག་
རོལ་བའི་རྡོ་རྗེའི་གསུང་འབུམ།
༄༅། ། དེ་ལྟར་རྡོ་རྗེ་རྩེ་མོ་ལས་ཀྱང་གསུངས་པ། སངས་རྒྱས་སྐུ་ཡང་བུད་མེད་གཟུགས་ཅན་ཏེ། །སེམས་ཅན་ཁམས་ནི་གདུལ་ཕྱིར་ཡང་དག་གནས། །བུད་མེད་གཟུགས་ཀྱང་
ཆོས་ཉིད་དག་པ་སྟེ། །སངས་རྒྱས་ཀུན་གྱི་རིགས་གྱུར་གནས་གྱུར་པ། །ཞེས་གསུངས། ཤེས་རབ་གཙོ་བོར་གྱུར་བའི་རྣལ་འབྱོར་ནི། རྡོ་རྗེ་གུར་ལས། ཤེས་རབ་ཕ་རོལ་ཕྱིན་པའི་
ཐབས། །རྣལ་འབྱོར་མ་ཞེས་མངོན་པར་བརྗོད། །ཞེས་དང་། མཉམ་སྦྱོར་ལས། སྒྱུ་མ་དག་ནི་ཐམས་ཅད་ལས། །བུད་མེད་སྒྱུ་མ་ཁྱད་པར་འཕགས། །ཅེས་གསུངས། དུས་གཅིག་
ཉིད་ལ་བཅོམ་ལྡན་འདས་ཀྱིས་གསུངས་གཅིག་ཉིད་གདུལ་བྱ་ཐ་དད་པ་རྣམས་ལ་ཆོས་ཐ་དད་པ་སྣང་བ་ཡིན་ཏེ། དགོངས་པ་ལུང་བསྟན་ལས། རྟོགས་པ་མེད་ཅིང་འཁྲུག་མེད་པ།
178



བུ
གཉིས་
༄༅། ། །ཡིད་འོང་རྡོ་རྗེ་ཚིག་གཅིག་པུ། །གདུལ་བྱའི་བསམ་པའི་དབང་གིས་ན། །བྱེ་བྲག་མངོན་པར་འགྱུར་བ་ཡིན། །ཞེས་གསུངས། དེ་བཞིན་གཤེགས་པའི་ཡེ་ཤེས་དང་སྨོན་
ལམ་དང་། ཐུགས་རྗེ་ལ་ཐོགས་པ་མེད་པས་ནམ་མཁའ་ཐམས་ཅད་ཁྱབ་པར་མཛད་དེ། སངས་རྒྱས་མཉམ་སྦྱོར་ལས། ནམ་མཁའ་ཀུན་གྱི་སྐབས་ན་དཔལ། །རྡོ་རྗེ་སེམས་དཔའ་
རབ་ཏུ་གནས། །གྲུབ་པའི་དབང་ཕྱུག་རབ་གྲུབ་པས། །ཐམས་ཅད་བདག་ཉིད་འཇུག་པར་བྱེད། །ཞེས་གསུངས། སེམས་ཅན་གྱི་དོན་མཛད་པ་ལ་སེམས་ཅན་རེ་རེའི་མདུན་ནའང་
ཐབས་སྣ་ཚོགས་ཀྱིས་དོན་མཛད་ཅིང་བཞུགས་ཏེ། དབང་བསྐུར་བའི་རྒྱུད་ལས། བཅོམ་ལྡན་འདས་རྣམ་པར་སྣང་མཛད་འཇིག་རྟེན་གྱི་ཁམས་ཐམས་ཅད་ན་གཟུགས་བརྙན་གྱི་
179
པོད།



རོལ་བའི་རྡོ་རྗེའི་གསུང་འབུམ།
རྣམ་པར་སེམས་ཅན་ཐམས་ཅད་ཀྱི་མདུན་དུ་འདུག་གོ། །ཞེས་གསུངས། དུས་གཅིག་ཏུ་གནས་ཐ་དད་པར་མཛད་པ་མཐའ་ཡས་པས་སེམས་ཅན་གྱི་དོན་མཛད་དེ། དཔལ་སམ་པུ་ཊ་ལས། ཁ་ཅིག་ཏུ་ནི་བྱང་ཆུབ་ཆེན་
པོའི་སེམས། །ཁ་ཅིག་ཏུ་ནི་ཇི་ལྟར་སྤྱོད་རྗེས་འབྲང་། །ཁ་ཅིག་ཏུ་ནི་བྱང་ཆུབ་མངོན་བྱང་ཆུབ། །ཁ་ཅིག་ཏུ་ནི་འཁོར་ལོ་རབ་ཏུ་བསྐོར། །ཞེས་དང་། ཡེ་ཤེས་ཐིག་ལེ་ལས་ཀྱང་། ལ་ལར་བསྟན་བཅོས་ནི། མཛད་པ་ལ་
ལ་རྒྱུ་ནི་འཛིན། །ཞེས་གསུངས།
༄༅། །གནད་ཀྱི་མན་ངག་དེའང་བླ་མའི་ཞལ་ནས་རྟོགས་པ། ༈ གནད་ཀྱི་མན་ངག་དེའང་བླ་མའི་ཞལ་ནས་རྟོགས་པར་འགྱུར་གྱི། གཞན་ཐོས་པ་སྤྱིའི་རྣམ་པ་ཙམ་གྱིས་རྟོགས་པ་ག་ལ་འགྱུར། དེ་ལྟར་ཡང་། སློབ་
དཔོན་འཕགས་པ་ལྷས། བསྐལ་བ་བྱེ་བ་མཐའ་ཡས་པར། །ཐོས་པས་ཕ་རོལ་སོན་གྱུར་ཀྱང་
། །བླ་མའི་ལུང་དང་བྲལ་བ་ཡིས། །བདག་བྱིན་རླབས་པ་རྙེད་མི་འགྱུར། །ཞེས་གསུངས། དེ་བས་ན་བླ་མ་ནི་བརྒྱུད་པ་བར་
མ་ཆད་པའི་རྒྱུད་དང་སྔགས་དང་མན་ངག་ཅན་ནོ། །ཞལ་ནས་རྙེད་པ་ནི་སྙན་བརྒྱུད་ཀྱི་གདམས་ངག་སྟེ། རྣ་བ་ནས་རྣ་བར་འཕོ་བ་ཞེས་བའི་དོན་ནོ། །དེ་བས་ན་བླ་མ་མཉེས་པར་བྱས་པས་ཡང་དག་པའི་གནད་ཀྱི་
180



གསུམ་
ཟ༄༅། ། གདམས་ངག་ཤེས་པར་འགྱུར་ཕྱིར། བདག་བྱིན་རླབས་ལས། དེ་བས་ང་རྒྱལ་ཡོངས་སྤངས་ལ། །སངས་རྒྱས་འབྲས་བུ་འདོད་པ་ཡིས། །རྡོ་རྗེ་ཐེག་པ་ཞོན་པ་ཡི། །བླ་མ་བསྒྲིམས་སྟེ་མཉེས་པར་བྱ། །ཞེས་
གསུངས་སོ། །
༄༅། །གསང་སྔགས་ཀྱི་ཐེག་པ་འདི་འབྱུང་བ་དཀོན། ༈ ཨོ་རྒྱན་སངས་རྒྱས་གཉིས་པས། གསང་སྔགས་ཀྱི་ཐེག་པ་འདི་འབྱུང་བ་དཀོན་ཏེ། སྔོན་སངས་རྒྱས་འོད་སྲུང་སོགས་སངས་རྒྱས་བྱེ་བ་ཕྲག་བརྒྱད་ཅུ་རྩ་བཞིས་
ཀྱང་མ་གསུངས། མ་འོང་པའི་སངས་རྒྱས་རྣམས་ཀྱིས་གསུང་བར་མི་འགྱུར་རོ། །ཅིའི་ཕྱིར་ཞེ་ན། འགྲོ་བ་རྣམས་སྣོད་དུ་མ་གྱུར་བས་ཕྱིར་རོ། །དེ་བས་ན་གསང་སྔགས་ཀྱི་ཐེག་པ་རིན་པོ་ཆེ་དང་འཕྲད་ཅིང་མཇལ་
དཀའ་བ་གསུངས་སོ། །སྔོན་འདས་པའི་དུས་སངས་རྒྱས་སྔོན་བྱུང་གི་རྒྱལ་པོ་དང་། ད་ལྟའི་སངས་རྒྱས་ཤཱཀྱ་ཐུབ་པ་དང་། མ་འོངས་པའི་སངས་རྒྱས་འཇམ་དབྱངས་ཏེ། སངས་རྒྱས་དེ་གསུམ་གྱིས་གསང་སྔགས་རྒྱ་
ཆེར་བསྟན་ཅིང་སྟོན་པར་འགྱུར་རོ། །བསྐལ་བ་དེ་གསུམ་མ་ཡིན་པ་དུས་ནམ་ཡང་གསང་སྔགས་མི་འབྱུང་ངོ་། །ཞེས་གསུངས། དེ་བས་ན་ད་ལྟ་དལ་འབྱོར་གྱི་ལུས་ཐོབ། གསང་སྔགས་ཀྱི་སྒོར་ཞུགས་པ་རྣམས་ནི་ལེ་
181



རོལ་བའི་རྡོ་རྗེའི་གསུང་འབུམ།
ལོ་དང་བཏང་སྙོམས་ཀྱི་དབང་དུ་མི་འགྲོ་བ་གལ་ཆེ། ད་གསང་སྔགས་ཉམས་སུ་ལེན་པ་ལ་དགོས་པའི་ཆོས་བཞི་བྱ་བ་ཚང་དགོས། དེ་མ་ཚང་ན་དམ་ཚིག་ཉམས་ཏེ་འཁོར་བར་འཁྱམ་ངེས། ངན་སོང་དུ་ལྟུང་ངེས། དེ་
ཅིའི་ཕྱིར་ན། དུས་གསུམ་གྱི་སངས་རྒྱས་རྣམས་ཀྱིས་ཀྱང་ཉོན་མོངས་པ་རང་རྒྱུད་དུ་སྤྱད་པས་བྱང་ཆུབ་ཐོབ་པར་མ་གསུངས་སོ། །དགོས་པའི་ཆོས་བཞི་ནི། སྒོ་གསུམ་ཐ་མལ་དུ་འཆོར་བ་ལ་འཁྲི་བ་བཙན་ཐབས་སུ་
གཅོད་པའི་གདམས་ངག་དགོས། ཉོན་མོངས་པ་དུག་ལྔ་སྟོབས་ཆེ་ན་དུག་ལྔ་རང་གྲོལ་དུ་ཤེས་པའི་གདམས་ངག་དགོས། འདུ་འཛི་གཡེང་བའི་དབང་དུ་སོང་ན་རེ་དོགས་བར་ཆད་དུ་ཤེས་པའི་གདམས་ངག་དགོས།
དམ་ཚིག་གཙང་མ་བསྲུང་བས་སྐྱེས་བུས་གཞུ་འགེངས་པ་ལྟ་བུའི་གདམས་ངག་དགོས། དེ་ཡང་གསང་སྔགས་ཀྱི་ཐེག་པ་ནི་ཨུ་དུམ་ཝཱ་རའི་མེ་ཏོག་ལྟ་བུ་སྟེ་འབྱུང་བར་མི་འགྱུར་རོ། །གལ་ཏེ་འབྱུང་ཡང་ཡུན་དུ་མི་
གནས་སོ། །དེ་ནི་འགྲོ་བ་རྣམས་སྣོད་དུ་མ་གྱུར་བའི་ཕྱིར་རོ། །ཚེ་ལུས་འདི་ལ་བྱང་ཆུབ་ཐོབ་པ་འདོད་པ་རྣམས་ལ་རྩ་བ་དང་ཡན་ལག་གི་དམ་ཚིག་གཙང་མ་བསྲུང་བ་གལ་ཆེ། དེ་མ་བསྲུང་ན་འཚོ་བྱེད་ཀྱི་སྨན་བཙལ་
བས་རེག་ཕུང་གི་དུག་དང་འཕྲད་པའོ། །དམ་ཚིག་བསྲུང་བ་ལ་དད་པ་དང་བརྩོན་འགྲུས་ཤེས་རབ་གསུམ་ཚང་དགོས། དད་པ་མེད་ན་གསང་སྔགས་ཀྱི་སྣོད་དུ་མི་རུང་། བརྩོན་འགྲུས་མེད་ན་ལེ་ལོ་ཅན་ཐ་མལ་དུ་
182



ཀ་
བཞི་
༄༅། །འཆོལ། ཤེས་རབ་མེད་ན་གསང་སྔགས་ཀྱི་ལྟ་སྤྱོད་ཟབ་མོ་དབྱེ་མི་ཤེས། གསང་སྔགས་ནི་འགྲོ་བ་དད་གུས་ཅན་གྱི་དོན་དུ་བྱོན་པ་ཡིན། དེ་ཡང་རང་ལ་གསང་སྔགས་སྟོན་པའི་བླ་མ་དེ་སངས་
ཟ་རྒྱུས་དངོས་སུ་
ཤེས་པས་ཚེ་འདིའི་ཁེ་གྲགས་དང་འདུ་འཛིའི་དབང་དུ་མ་སོང་བར་དུས་རྒྱུན་དུ་གསོལ་བ་ཐོབ། གསང་སྔགས་ཀྱི་རྩ་བ་དམ་ཚིག་ཡིན། དམ་ཚིག་གི་རྩ་བ་མོས་གུས་དང་བརྩོན་འགྲུས་ཡིན། དེ་གཉིས་ཀྱི་རྩ་བ་བླ་མ་
དང་ཡི་དམ་ལ་གསོལ་བ་འདེབས་པ་ཡིན། གསོལ་བ་འདེབས་པ་ལ་དང་པོ་ལོ་རྒྱུས་བརྗོད་པས་དད་པ་འདྲེན། ཡོན་ཏན་མཐོང་བས་དད་པ་སྐྱེ། ཡིད་ཁྱེད་ཤེས་ཀྱི་དད་པས་བྱིན་རླབས་འཇུག་སེམས་ཐེ་ཚོམ་བྲལ་བས་
བསམ་པ་འགྲུབ། བརྩོན་འགྲུས་ཅན་གྱི་ཉམས་སུ་བླངས་ན་ཚེ་འདིར་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པར་འགྱུར་ཞེས་གསུངས་སོ། །
༄༅། །བཞིན་བཟང་ལ་གདམས་པ། ༈ ན་མོ་གུ་རུ་བྷྱ༔ བསྐལ་མང་ཚོགས་གཉིས་རབ་རྫོགས་ཤཱཀྱའི་རྒྱལ། །རྒྱལ་གསུང་བརྒྱུད་ཁྲི་བཞི་སྟོང་དམ་པའི་ཆོས། །ཆོས་དོན་ཉམས་ལེན་ཐེག་གསུམ་དགེ་འདུན་མཆོག །
w མཆོག་གསུམ་རིན་ཆེན་རྣམ་གསུམ་ཕྱག་གི་ཡུལ། །རྒྱལ་ཀུན་མཁྱེན་རབ་གཅིག་བསྡུས་འཇམ་དཔལ་དབྱངས། །རྒྱལ་བ་གཉིས་པ་ཀུན་དགའ་རྒྱལ་མཚན་དཔཾལ། །རྒྱལ་ཚབ་དམ་པ་བསྟན་པའི་རྒྱལ་མཚན་ཆེ།
183



རོལ་བའི་རྡོ་རྗེའི་གསུང་འབུམ།
རྒྱལ་བསྟན་གསལ་མཛད་རྣམས་ཀྱི་དགེ་ལེགས་སྩོལ། །རིང་ནས་རྒྱལ་སྲས་སྤྱོད་ལ་གོམས་པའི་མཐུས། །གདུལ་དཀའ་འདུལ་ལ་སྙིང་སྟོབས་གོ་ཆ་ཅན། །མཚན་ལྡན་བླ་མ་བློ་བཟང་ཚུལ་ཁྲིམས་མཆོག །མི་འབྲལ་སྤྱི
གཙུག་རྒྱན་དུ་བཞུགས་སུ་གསོལ། །གང་ལ་བརྟེན་ན་ཐེག་གསུམ་རིགས་ཅན་ཀུན། །ཀུན་མཁྱེན་ལ་སོགས་འབྲས་བུ་སྟེར་བའི་མཆོག །མཆོག་གི་ལམ་བཟང་ལམ་འབྲས་བླང་དོར་དོན། །དོན་བསྡུས་ཚུལ་གྱིས་འདི་
ན་ཅུང་ཟད་སྤེལ། །ཟབ་མོ་རྒྱུ་འབྲས་ཐེག་པའི་ཆོས་སྐོར་འདི། །ཟབ་པའི་ཡང་རྩེ་ཐེག་པ་གསུམ་གའི་ལམ། །ཟབ་དོན་འབྱེད་པ་བྱིས་བློ་མཐུ་ཆུང་ཡང་། །ཟབ་མོའི་དོན་རྟོགས་མཁས་རྣམས་གསུངས་པ་བཞིན།
གསལ་གསལ་ཡིད་ངོར་ཤར་བའི་ཚིག་དོན་ཀུན། །འཁྱོལ་འཁྱོལ་སུག་པའི་ཡལ་འདབ་ཟུམ་བྱས་ནས། །མང་མང་ཡིག་རིས་སྣ་ཚོགས་བཀོད་པ་འདིར། །ཡང་ཡང་དཔྱད་ན་རྟོགས་པར་དཀའ་བ་མིན། །ལྷུང་ལྷུང་
སྤྲོ་དགའ་སྐྱེད་བྱེད་ཉེར་མཁོའི་གཏམ། །གཏམ་བཟང་རྣམ་པ་ལྷ་ཡི་བདུད་རྩི་བཞིན། །བཞིན་བཟང་ཁྱོད་ལ་ལེགས་པར་འདོམས་པ་འདི། །འདི་ལྟར་ཉམས་སུ་བླང་ན་དོན་ཆེན་ལགས། །
184



༄༅། ། ཞབས་བརྟན་གསོལ་འདེབས་བཀྲ་ཤིས་ཀ་ལ་པིང་ཀའི་སྒྲ་དབྱངས་ཞེས་བྱ་བ་བཞུགས་སོ། ། ༈ ཨོཾ་སྭ་སྟི། མདོ་སྔགས་རིག་གཞུང་འོ་མའི་ཆུ་གཏེར་ལས། །མཁས་ཚུལ་གསུམ་གྱི་བེཌུར་རྒྱུད་མང་མཆོག །ངག་
དབང་ཚངས་སྲས་གཞོན་ནུའི་རྣམ་ཐར་འཛིན། །ཐུབ་བསྟན་ཆོས་ཀྱི་ཉི་མ་ཞབས་བརྟན་གསོལ། །ཚུལ་ཁྲིམས་དག་གཙང་གསེར་བཟང་ལྷུན་པོའི་སྤོར། །རྣམ་གསུམ་ངུར་སྨྲིག་ཉིན་བྱེད་འོད་ཀྱིས་འཁྱུད། །རྨད་བྱུང་
རྒྱལ་བ་དགྱེས་པའི་བཤེས་གཉེན་མཆོག །ངག་དབང་བསྟན་པ་དར་རྒྱས་ཞབས་བརྟན་གསོལ། །སྔོན་སྨོན་རྒྱ་མཚོའི་རླབས་འཕྲེང་སྲུབ་པ་ལས། །མཁས་བཙུན་བཟང་པོའི་ཆ་ཤས་རྫོགས་པའི་རྗེ། །བྱང་ཆུབ་སེམས་
ཀྱི་འོད་དཀར་འབུམ་འཕྲོ་བ། །བྱམས་པ་ཆོས་དཔལ་རྒྱ་མཚོ་ཞབས་བརྟན་གསོལ། །རིག་འཛིན་བརྒྱུད་པའི་ཞལ་ལུང་བདུད་རྩིའི་ཆབ། །གང་ཐུགས་དཔལ་གྱི་བེའུར་གནས་བཅས་པའི། །སྣང་སྲིད་དག་ཉམས་ལྷ་ཡི་
དཀྱིལ་འཁོར་རྫོགས། །འཇིགས་མེད་རོལ་བའི་རྡོ་རྗེ་ཞབས་བརྟན་གསོལ། །གསང་ཆེན་ཆོས་གཏེར་ཟབ་དོན་ནོར་བུའི་སྒྲོམ། །བཤད་སྒྲུབ་བསྟན་པའི་རྒྱལ་མཚན་བསྒྲེང་བ་ལ། །མཚོ་འཁྲུངས་རྒྱལ་བ་གཉིས་པའི་
ཀྵ ལུང་གིས་བསྔགས། །པདྨ་རིག་འཛིན་རྡོ་རྗེ་ཞབས་བརྟན་གསོལ། །ཀ་དག་གཞོན་ནུའི་བུམ་སྐུའི་མཁའ་དབྱིངས་སུ། །ལྷུན་གྲུབ་རིག་རྩལ་ཉིན་བྱེད་འབུམ་བརྡལ་བའི། །བློ་འདས་རྫོགས་པ་ཆེན་པོའི་རྣལ་འབྱོར་བ།
185
ལཱ་



རོལ་བའི་རྡོ་རྗེའི་གསུང་འབུམ།
ཨོ་རྒྱན་ཆོས་ཉིད་རང་གྲོལ་ཞབས་བརྟན་གསོལ། །དམ་ཚིག་གསེར་གྱི་ར་བའི་ལེགས་སྐོར་བའི། །རབ་དྭངས་པདྨའི་བརྒྱན་པའི་མཚོ་གླིང་འདིར། །ཞབས་སེན་ཕྲེང་བ་ངང་མོ་གཞོན་ནུའི་ཁྱུ། །ནམ་མཁའ་ཇི་སྲིད་རྟག་
ཅིང་བརྟན་གྱུར་ཅིག །མཚན་ཙམ་འཛིན་པས་རིང་འཚོའི་ཟིལ་དངར་འབུམ། །སྦྱིན་མཛད་ཚེ་མཐའ་ཡས་དང་རྣམ་རྒྱལ་མ། །ཡིད་བཞིན་འཁོར་ལོའི་ཐུགས་རྗེའི་བདེན་སྟོབས་ཀྱིས། །ཇི་ལྟར་སྨོན་པ་དེ་བཞིན་འགྲུབ་
གྱུར་ཅིག ། ༧ ཅེས་ཚིགས་སུ་བཅད་པ་བཀྲ་ཤིས་པའི་གྲངས་ལྡན་འདི་ནི་མགོན་པོ་མཆོག་གི་བཀའ་དྲིན་གྱིས་ཞོཤས་འཚོ་བ་སྤྲུལ་བའི་སྐུ་གཞོན་ནུ་འཇམ་དབྱངས་ཀུན་དགའ་ཆོས་བཟང་དང་། བསླབ་ནོར་ལྡན་པ་ལུང་རིགས་རྒྱ་མཚོ་ཟུང་གིས་རབ་དཀར་
རེག་དང་རིན་ཆེན་གཉིས་པའི་གནང་སྐྱེས་བཟང་པོ་བཅས་ནན་བསྐུལ་མ་ལྡོག་ཙམ་དུ། ཆོས་ནོར་གྱི་འབྱོར་བའི་བཏང་བའི་བཙུན་གཟུགས་པྲཛྷཱ་སེང་ཧས་རྫོང་སར་བཀྲ་ཤིས་ལྷ་རྩེར་གསོལ་བ་བཏབ་པ་སརྦ་ད་ཀ་ཕྱེ་ནམ་བྷ་ཝནྟ།
༄༅། །ཁམས་གསུམ་འགྲོ་བའི་བླ་མ་རྒྱལ་གྱུར་ཅིག ། ༈ ཨོཾ་སྭ་སྟི། རྒྱལ་བ་ཀུན་གྱི་མཁྱེན་བརྩེ་ནུས་པའི་དཔལ། །ངུར་སྨྲིག་འཆང་བའི་ཟློས་གར་ལེགས་བསྒྱུར་བ། །རྒྱལ་བ་གཉིས་པ་ཀུན་དགའ་རྒྱལ་མཚན་ཞེས།
ཁམས་གསུམ་འགྲོ་བའི་བླ་མ་རྒྱལ་གྱུར་ཅིག །བདེ་དགེ་ལེགས་ཚོགས་ཀུན་གྱི་གཞི་གཅིག་པུ། །སྐྱབས་མཆོག་མ་ལུས་འདུས་པའི་སྤྱི་གཟུགས་ཆེ། །བརྒྱད་ཁྲི་བཞི་སྟོང་དམ་ཆོས་འབྱུང་བའི་གནས། །དཔལ་མགོན་བླ་
186



ཀ་
དྲུག་བྱོན།
༄༅། །མའི་ཞབས་རྡུལ་སྤྱི་བོའི་མཆོད། །སྐལ་བཟང་ཐར་བའི་ལམ་དུ་འདྲེན་མཁས་གང་
། །སྙིགས་དུས་སྟོན་པའི་རྒྱལ་ཚབ་འགྲོ་བའི་དཔལ། །བཤེས་གཉེན་མཆོག་གི་ཞབས་པད་སྲིད་མཐའི་བར། །བརྟན་ལ་
མཆོག་གསུམ་ལྷ་ཡི་དགེ་ལེགས་སྩོལ། །རྣམ་འདྲེན་སྟོང་ལས་ཐུགས་བསྐྱེད་པད་དཀར་ལྟར། །ཕྱོགས་བཅུའི་རྒྱལ་ཀུན་མགྲིན་གཅིག་རབ་བསྔགས་པ། །སྟོན་པ་མཚུངས་མེད་ཟས་གཙང་སྲས་པོ་ལ། །གུས་པའི་འདུད་
དོ་ཤིས་པའི་སྐྱོང་གྱུར་ཅིག །གང་གི་མཚན་ཙམ་འཛིན་ཅིང་དྲན་པ་ཡི། །ཞིང་མཆོག་བདེ་ལྡན་པད་མོའི་སྦུབ་ཉིད་ལས། །བསྐྲུན་མཁས་འགྲོ་འདྲེན་སྐྱོབ་པ་ཟླ་མེད་པ། །བཅོམ་ལྡན་འོད་སྣང་མཐའ་ཡས་ཕྱག་གི་ཡུལ།
རྒྱལ་ཀུན་ཡེ་ཤེས་གཅིག་བསྡུས་བཞིན་ལག་ཏུ། །ཡོངས་ཤར་པད་རག་ལྷུན་པོའི་རྗེས་འགྲོ་གང་། །དྲན་པའི་འཆི་བདག་དཔུང་གི་རྒོལ་བ་ལས། །རྒྱལ་བྱེད་ཚེ་མཐའ་ཡས་པའི་དགེ་ལེགས་སྩོལ། །རབ་འབྱམས་སྲས་
བཅས་རྒྱལ་རྣམས་སྐྱེད་མཛད་གང༌། །དྲན་པ་ཙམ་གྱི་ཕྱི་ནང་འཇིགས་བརྒྱད་གང་། །བར་ཆད་
དུ་འཆི་བདག་གཡུལ་ལས་ངེས་རྒྱལ་བ། །ཡིད་བཞིན་འཁོར་ལོས་འབྲལ་མེད་རྟག་སྐྱོངས་ཤིག །གང་ཞིག་བདུད་བཞིའི་
གཡུལ་ལས་རྣམ་རྒྱལ་ཞིང་། །རྒྱལ་ཀུན་སྐྱེད་མཛད་མ་ཁྱོད་དྲན་པའི་མོད། །མི་མཐུན་ཉེས་ཚོགས་མཐའ་དག་དྲུང་ཕྱུངས་ནས་། །ལེགས་ཚོགས་འདོད་དགུའི་དབྱིག་ནོར་ཆར་དུ་སྙིལ། །རྣམ་འདྲེན་རྒྱལ་ཀུན་འཕྲིན་
187
པོད།



རོལ་བའི་རྡོ་རྗེའི་གསུང་འབུམ།
ལས་ལྷ་མོའི་སྐུར། །ལེགས་བཞེངས་དྲན་པས་འཇིགས་ཆེན་བཅུ་དྲུག་ལས། །སྐྱོབ་མཛད་ཨཱརྱ་ཏཱ་རེས་དུས་ཀུན་ཏུ། །དགེ་མཚན་ཤིས་པ་འབུམ་གྱིས་རྟག་ཏུ་སྐྱོངས། །གང་ལ་བརྟེན་ནཱ་བྱད་ཕུར་རྦོད་གཏོང་སོགས། །མི་
དང་མི་མིན་གནོད་འཚེའི་བསམ་སྦྱོར་ཀུན། །མྱུར་དུ་ཞི་མཛད་བཅོམ་ལྡན་གདུགས་དཀར་མོ། །འབྲལ་མེད་སྐྱོང་ལ་བརྩེ་བའི་ཤིས་དགུ་སྩོལ། །རབ་འབྱམས་རྒྱལ་ཀུན་ལས་ལྷག་འཕྲིན་ལས་རྣམས། །མྱུར་ཞིང་དཔའ་
མོ་འཕགས་མ་ཏཱ་རེ་ཡི། །ཞབས་པད་སྤྱི་བོའི་གཙུག་གིས་ལེགས་བསྟེན་ཅིང་། །མི་འབྲལ་དུས་ཀུན་ཤིས་པས་འགྲོ་འདི་སྐྱོངས། །
188



༄༅། །སྙན་ངག་གི་དཔེ་བརྗོད་བྱིས་པ་འཇུག་བདེ་བཞུགས་སོ། །
189



གཅིག་
རོལ་བའི་རྡོ་རྗེའི་གསུང་འབུམ།
༄༅། །ན་མོ་གུ་རུ་བཛྲ་དྷཱ་རཱ་ཡ། རིགས་རང་བཞིན་བརྗོད་པ། ཚོགས་གཉིས་མཐར་སོན་སྐུ་བཞིའི་གོ་འཕང་བརྙེས། །ཐེག་གསུམ་འགྲོ་ལ་ཟབ་རྒྱའི་ཆོས་འཁོར་བསྐོར། །བཅུ་
གཉིས་མཛད་བཟང་གསལ་བར་སྟོན་མཛད་པས། །ཐུབ་མཆོག་རྣམས་ཀྱི་ཤིས་པ་རིང་དུ་བསྐྱོང་། །ཡང་། བལྟ་བའི་མི་ངོམས་མཚན་དཔེའི་གཟི་འོད་འཕྲོ། །ཡིད་ཅན་རེ་སྐོང་དྲུག་
ཅུའི་གསུང་དབྱངས་ཅན། །ཇི་ལྟ་ཇི་སྙེད་ཆོས་ཀུན་ས་ལེར་གཟིགས། །བླ་མ་འཇམ་དཔལ་དབྱངས་རྣམས་བདག་སྐྱོངས་ཤིག །ཡང་། བགྲང་ཡས་རྒྱལ་བའི་མཁྱེན་བརྩེ་ནུས་པའི་
དཔལ། །རྨད་བྱུང་ཡོན་ཏན་མ་ལུས་གཅིག་བསྡོམ་པ། །ས་གསུམ་སྐྱེ་དགུའི་དཔལ་དུ་ལེགས་ཤར་བའི། །མཚན་ལྡན་དགེ་བའི་བཤེས་གཉེན་རྣམས་ལ་འདུད། །ཡང་། ཕུལ་བྱུང་
190



༣
གཉིས་
༄༅། །ལེགས་ཚོགས་རྩ་བ་དགེ་བའི་བཤེས། །རིས་མེད་བསྟན་དང་འགྲོ་བའི་གཉེན་གཅིག་པུ། །ཐར་འདོད་སྐལ་བཟང་ཡོངས་ཀྱི་དཔལ་དུ་ཤར། །མཚུངས་བྲལ་དཔལ་ལྡན་
བླ་མ་གཙུག་ན་རྒྱལ། །ཡང་། འཇམ་མཉེན་གནག་སྣུམ་ལྕང་ལོའི་ལེགས་སྤུད་པའི། །དཀར་དམར་མདངས་མཛེས་འཛུམ་སྒེག་ཡིད་འོང་བཞིན། །སྨིན་ལེགས་ཟུར་མིག་ཚེམས་
ཕྲེང་ངོམ་པ་ཡི། །ལུས་ཕྲ་འདོད་ལྡན་ཚོགས་རྣམས་དད་པའི་ཡུལ། །ཡང་། དཀར་གསལ་ཡིད་འོང་འཛུམ་སྒེག་ཕུང་པོ་ལ། །རྣམ་གསུམ་བཀྲག་ལྡན་གོས་ཀྱིས་ལེགས་སྤྲས་པའི།
མཛེས་སྡུག་འདྲེན་བྱེད་དཔལ་གྱི་མཆེད་གྲོགས་ནི། །ནམ་ཡང་ཙིཏྟའི་དཀྱིལ་ནས་མི་བསྙེལ་ལོ། །བྱ་བ་རང་བཞིན་བརྗོད་པ། སྔོན་བསགས་རྣམ་དཀར་ས་བོན་གྱིས་བསྐྲུན་པའི།
191
པོད།



རོལ་བའི་རྡོ་རྗེའི་གསུང་འབུམ།
བསྟན་དང་འགྲོ་ལ་ཕན་བདེའི་དཔལ་ཡོན་ཅན། །ལྷུན་གྲུབ་འཕྲིན་ལས་འཇུག་པ་ཐོགས་མེད་པའི། །ཡབ་རྗེ་བསྟན་པའི་རྒྱལ་མཚན་གཙུག་ན་རྒྱལ། །ཡང་། བསྐལ་བ་དུ་མར་ཚོགས་གཉིས་རབ་གོམས་པས། །དཔག་
སྨྱུ་མེད་འགྲོ་ཁམས་རྒྱ་མཚོའི་དཔལ་དུ་ཤར། །འཆད་རྩོད་རྩོམ་པའི་ཐུབ་བསྟན་གསལ་མཛད་པའི། །བླ་མ་བསྐལ་བཟང་དབང་པོའི་དགེ་ལེགས་སྩོལ། །ཡང་། འོ་དང་འཁྱུད་པའི་སྒྱུ་རྩལ་སྣ་ཚོགས་ཀྱིས། །ཆགས་ལྡན་
སྐྱེ་བོའི་ཡིད་དབང་འཕྲོག་པར་བྱེད། །སེར་སྣའི་མདུད་རྒྱ་དམ་པོ་རབ་གྲོལ་ནས། །ནོར་རྫ་ས་མཐའ་དག་ཟད་ཀྱང་ཡི་རང་བྱ། །ཡང་། འབྱུང་པོའི་འདབ་ལྡན་མཐའ་དག་ལྡོང་བའི་སྐབས། །འདབ་སྟོང་གེ་སར་བཞད་
པའི་ལྗོངས་ཤེད་ནས། །མི་འགྱུར་དར་གྱི་མདུད་པ་ཆེས་དམ་ཡང་། །རྒྱུ་སྐར་བཀྲག་མདངས་ངོམ་ཚེ་ཡིད་རབ་བྲེལ། །ཡང་། མཁྱེན་པས་ཤེས་བྱ་མ་ལུས་གསལ་བར་གཟིགས། །བརྩེ་བས་འགྲོ་ཁམས་རྒྱ་མཚོ་རྗེས་སུ་
འཛིན། །ནུས་པས་བདུད་སྡེ་དཔུང་བཅས་ཕྱེ་མར་བཏུལ། །ཟླ་བྲལ་བླ་མའི་ཞབས་རྡུལ་སྤྱི་བོའི་བསྙེན། །ཡོན་ཏན་རང་བཞིན་བརྗོད་པ། བདག་སྙིང་འདབ་བརྒྱ་བཞད་པའི་ཟེའུ་འབྲུ་ལ། །དཔལ་ལྡན་བླ་མ་སྨྲ་བའི་
སེང་གེ་མཆོག །འབྲལ་མེད་རྟག་ཏུ་བསྟེན་པའི་ལེགས་ཚོགས་མཐུས། །རྣམ་འབྱེད་བློ་གྲོས་བདེ་བླག་ཉིད་དུ་རྒྱལ། །ཡང་། བཞད་པའི་གསུང་དབྱངས་ལུས་ཅན་རྣ་བའི་བཅུད། །འཛུམ་པའི་བཞིན་རས་འདྲེན་བྱེད་
192



a
ད་ཞིང་། །
གསུམ་
༄༅། ། དཔྱིད་དུ་འཇོ། །འཇམ་མཉེན་པཉྩ་ལི་ཀའི་གྲོས་ཀྱིས་སྤུད། །བརྒྱད་གཉིས་ལང་ཚོ་དར་བབས་མཚོ་
གྲོས་ཀྱིས་སྤུད། །བརྒྱད་གཉིས་ལང་ཚོ་དར་བབས་མཚོ་བྱུང་ལྷ། །ཡང་། རི་དྭགས་མིག་ཅན་རེག་བྱའི་བདེ་བ་ཡིས། །གཞོན་ནུའི་ལུས་ཀྱི་སྤུ་ལོང་ཆེར་གཡོ་
ཡིད་སེམས་མྱོས་པས་ངོ་ཚའི་གོས་བྲལ་ཏེ། །ངག་གི་ཀི་སྒྲ་སྒྲོགས་པ་འདི་ལ་ལྟོས། །ཡང་། ལས་ཀྱི་འབྲེལ་བའི་མཛའ་གཅུགས་ཁྱོད་ཉིད་ཀྱི། །འཇོ་སྒེག་ཉམས་རྒྱས་ལུས་དང་སྙན་ཚིག་ངག །བརྩེ་གདུང་ཆེ་བའི་དྲང་
ཚུལ་འདི་རྣམས་ནི། །དུས་ཀུན་དྲན་དབང་ཡིད་ཀྱི་དཔལ་དུ་ཤར། །ཡང་། མཐོང་བས་ཡིད་འཕྲོག་ཀུན་གྱི་བླ་ན་མཐོ། །སྙན་འཇེབས་གསུང་དབྱངས་སྨིན་གྲོལ་གདམས་པའི་མཛོད། །ཟབ་ཡངས་ཐུགས་མཆོག་མཁྱེན་
རབ་བརྩེ་བའི་གཏེར། །རྗེ་བཙུན་བླ་མའི་ཞབས་ལ་གུས་པས་འདུད། །རྫས་རང་བཞིན་བརྗོད་པ། གདོང་ལྔའི་བཏེགས་པའི་རིན་ཆེན་ཁྲི་འཕང་རྩེར། །པད་ཟླའི་གདན་ལ་ངུར་སྨྲིག་གོས་ཀྱིས་སྤྲས། །ཆོས་འཆད་ཕྱག་
རྒྱས་བསྣམས་པའི་ཨུཏྤལ་སྟེང་། །གླེག་བམ་རལ་གྲི་འཛིན་མཛད་བླ་མ་རྒྱལ། །ཡང་
། གདུག་ཅན་སྙིང་ལ་བསྣུན་པའི་གྲི་གུག་གཡས། །ཞིང་བཅུ་བསྒྲལ་བའི་ཁྲག་རྒྱུན་ལང་ལོང་གསོལ། །རྣམ་འཕྲུལ་གཎྜི་བསྣམས་
ང་གར་དགུའི་ཉམས། །དུར་ཁྲོད་ཆས་སྤྲས་དཔལ་ལྡན་གུར་གྱི་མགོན། །རིན་ཐང་བྲལ་བའི་རྒྱན་གོས་ཀྱིས་སྤྲས་པའི། །མཛེས་མའི་འོ་འཛིན་ཆུ་སྐྱེས་སྒེག་འཛུམ་དང་། །མཆུ་སྒྲོས་རོ་མངར་དྲི་བསུང་འཐུང་བ་ཅན། །
193
པོད།



རོལ་བའི་རྡོ་རྗེའི་གསུང་འབུམ།
སུ་ཡིས་མཐོང་ཡང་ཡིད་སེམས་དགུལ་བར་བྱེད། །ལུས་དང་སེམས་ཀྱི་གདུང་བ་ཞི་བྱེད་རྫས། །མ་མཆུའི་བཅུད་བཟང་དབང་ནོར་བསྡམ་པ་ཡི། །རོ་ཞིམ་རེག་བདེའི་དཔལ་ཡོན་སྐལ་བཟང་དེ། །དེང་ནས་ནམ་ཞིག་
དགྱེས་དགུར་སྩོལ་བར་འགྱུར། །པདྨ་འབུམ་བརྡལ་བསིལ་ཟེར་རྒྱས་པའི་དབུས། །ཐབས་ཤེས་རང་རྟགས་ཕྱག་ན་འཛིན་པའི་བདག །རབ་འབྱམས་དཀྱིལ་འཁོར་སྤྲོ་དང་བསྡུ་བའི་དཔལ། །མཚུངས་མེད་དཔལ་ལྡན་
བླ་མར་གུས་ཕྱག་འཚལ། །༡ ཆོས་དཔེ། རྡོ་རྗེ་བཙུན་མོའི་སྐུ་མཆོག་ཕྱག་རྒྱ་ལྔའི། །ལེགས་སྤྲས་པདྨ་རཱ་གའི་ལྷུན་པོ་ལ། །རྒྱུ་སྐར་བདག་པོ་ཚར་དུ་དངར་བ་ལྟར། །རབ་བརྗིད་དམར་ལ་ཀུན་ནས་རྣམ་པར་བཀྲ།
ཡང་། དབང་སྔོན་མདངས་འཛིན་འཇིགས་མེད་གདོང་ལྔའི་ཁྲིར། །མཁྱེན་གཏེར་སྨྲ་བའི་སེངྒེ་རབ་འགྱིང་བ། །བེའུར་རྡུལ་མང་བརྩེགས་པའི་ལྷུན་པོའི་སྤོར། །ཉི་འོད་ཀྱིས་འཁྱུད་གསེར་གྱི་མཆོད་སྡོང་བཞིན། །༢
དངོས་དཔེ། དཔལ་མོ་ཨཱརྱ་ཏཱ་རེའི་ཞལ་ནས་ནི། །དྲི་བྲལ་རིན་ཆེན་མརྒད་ཞུན་མ་ལྟར། །རབ་འཛེས་འགྱིང་བག་ཞི་བའི་གར་གྱི་ཉམས། །འཁྲི་ཤིང་གཞོན་ནུའི་ཡལ་འདབ་དག་དང་མཚུངས། །ཡང་། མཚོ་བྱུང་ལྷ་མོ་
དབྱངས་ཅན་སྒེག་པའི་ཞལ། །བསིལ་ཟེར་འོད་ཀྱིས་རེག་པའི་ཀུནྡ་ལྟར། །བཞད་པའི་གསུང་སྙན་སྒྲ་འཛིན་ལམ་གྱི་དཔྱིད། །ཏམྦུ་ར་ཡི་སྒྲ་དབྱངས་སྒྲོགས་པ་བཞིན། །༣ བཟློག་པའི་དཔེ། ཡིད་བཞིན་འཁོར་ལོའི་སྐུ་
194



སྦ༄༅། ། ཡི་དཀྱིལ་འཁོར་ལས། །འོད་ཀྱི་དྲ་བ་ཀུན་ཏུ་འཕྲོ་བ་བཞིན། །རབ་དཀར་ཀེ་ལ་ཤ་ཡི་ཕུང་པོ་ལ། །ཟླ་གཞོན་བྱེ་བའི་འོད་ཀྱི་གཟི་མདངས་འབར། །ཡང་། འཆི་མེད་ལྷ་ཡི་སྐྱེད་མེད་གཞོན་ནུའི་དབུས། །ངག་
དབང་ལྷ་མོ་མངོན་པར་འཕགས་པ་བཞིན། །པ་སངས་ལ་སོགས་རྒྱུ་སྐར་ཕྲེང་བའི་ཁྲོད། །འོད་དཀར་ཅན་འདི་ཆེས་ཆེར་རབ་ཏུ་འཕགས། ། ༤ ཕན་ཚུན་དཔེ། བཤེས་གཉེན་མཆོག་གི་མཁྱེན་དཔྱོད་བློ་གྲོས་བཞིན། །
རྟ་བདུན་བདག་པོའི་ཟེར་གྱིས་ཕྱོགས་ཀུན་གསལ། །ཉི་མའི་འོད་ཀྱི་དྲ་བ་འགྱེད་པ་བཞིན། །དམ་པའི་མཁྱེན་རབ་གཞུང་ལུགས་ཡོངས་ལ་འཇུག །ཡང་། པད་དཀར་འཆང་བའི་ཕྱག་མཐིལ་དངར་བ་ལྟར། །ཀུན་
གསལ་མཁའ་ལ་རྒྱུ་སྐར་ཚོགས་ནི་བཀྲ། །ལྷ་ལམ་ཡངས་པོར་གཟའ་སྐར་བསྒྲིགས་པ་བཞིན། །འཕགས་མཆོག་ཕྱག་མཐིལ་འཇམ་མཉེན་རབ་ཏུ་མཛེས། ། རངེས་པའི་དཔེ། རྒྱུད་རྒྱལ་གསང་མཐའི་དགོངས་དོན་
འབྱེད་པ་ལ། །བདག་གི་རིགས་བདག་སྐལ་བཟང་མཁྱེན་བརྩེའི་དཔལ། །པཎ་གྲུབ་དབང་པོ་ནཱ་རོ་ཏ་བ་ལས། །གཞན་ན་འགྲན་པའི་དོ་ཟླ་ག་ལ་སྲིད། །ཡང་། བསིལ་ལྗོངས་ཁྲོད་དུ་རྟེན་འབྱུང་ཟབ་མོའི་སྲོལ། །ཇི་
x བཞིན་གསལ་མཛད་འཇམ་དཔལ་སྙིང་པོའི་ཞབས། །འཕགས་མཆོག་ཀླུ་སྒྲུབ་ཉིད་དང་མཚུངས་པ་ལས། །གུད་དུ་འགྲན་བཟོད་ནུས་པ་སུ་ཞིག་མཆིས། ། ༦ ངེས་མེད་དཔེ། ཟབ་གསང་འཆད་ལ་བསྟན་པའི་རྒྱལ་
195



ར
རོལ་བའི་རྡོ་རྗེའི་གསུང་འབུམ།
མཚན་ཆེ། །རྣལ་འབྱོར་དབང་ཕྱུག་བིརླས་རྗེས་བཟུང་བའི། །བརྩེ་བ་ཆེན་པོ་ཉིད་དང་ཡང་དག་མཚུངས། །གཞན་ཡང་དེ་འདྲ་སྲིད་ནི་དཔེ་ཟླར་འོས། །ཡང་། གནས་སྐབས་མཐར་ཐུག་ལེགས་ཚོགས་འབད་མེད་དུ། །
འབྱུང་བ་བྱམས་བརྩེའི་དྲངས་པའི་རིན་ཆེན་སེམས། །བསམ་འཕེལ་དབང་གི་རྒྱལ་པོའི་རྗེས་འགྲོ་ཞིང་། །དེ་ལྟ་གཞན་དུའང་བདོག་ན་དཔེ་མཚོན་ནུས། ། ༧ བསྡུས་པའི་དཔེ། དལ་འབྱོར་ཡོན་ཏན་ཚང་བའི་རྟེན་
བཟང་མཆོག །རྙེད་དཀའ་ཁོ་ནའི་ཡོངས་འདུ་ས་བརྟོལ་དང༌། །མཚུངས་པ་མ་ཡིན་འདི་ཉིད་ལ་བརྟེན་ནས། །འདོད་དགུའི་ལེགས་ཚོགས་ཡིད་བཞིན་འགྲུབ་པས་ཀྱང༌། ། ༨ ཕུལ་བྱུང་དཔེ། རྣམ་དཔྱོད་རབ་ཡངས་གོ་
རམས་ཆོས་རྗེ་དང་། །མཁྱེན་རབ་དབང་ཕྱུག་རྗེ་བཙུན་འཇམ་དཔལ་དབྱངས། །མཐོན་མཐིང་ཟུར་ཕུད་ལྡན་དང་མི་ལྡན་ལས། །གུད་ན་དབྱེ་བ་ཐ་དད་འགའ་ཡང་མེད། ། ༩ རབ་བཏགས་ཀྱི་དཔེ། བརྟན་པའི་འཁོར་
ལོའི་ཞལ་ཁྱིམ་དཀྱིལ་འཁོར་གྱི། །དཔལ་ལ་རྒྱ་མཚོའི་མར་གསར་སྙེམས་མི་འཚལ། །ཤེལ་དཀར་རྡུལ་མང་བརྩེགས་པའི་རི་དབང་ཡང་། །གཟི་མདངས་ཕུན་སུམ་ཚོགས་པ་སྟོན་པའི་ཕྱིར། ། ༡༠ རྨད་བྱུང་གི་དཔེ།
ལི་ཁྲིའི་མདངས་འཛིན་གསེར་རིའི་དབང་སྔོན་གྱི། །ཟུར་ཕུད་ལེགས་བཅིངས་མ་རིག་རྨོངས་པ་ཡི། །མུན་པའི་དྲ་བ་མ་ལུས་སེལ་ནུས་ན། །མཁྱེན་གཏེར་གཞོན་ནུའི་ལུས་འཆང་དཔེ་ཟླར་རིགས། ། ༡༡ རྨོངས་པའི་
196



ཀ་
༄༅། །དཔེ། གཞན་དོན་སྒྲུབ་ཕྱིར་འབྱོན་པ་ལྷ་ཡི་མགོན། །ཟས་གཙང་སྲས་པོ་མཐོང་ཚེ་བླུན་པོ་འགའ། །གསེར་གྱི་རི་བོ་སྣང་ཞེས་འདོད་སྲེད་ཀྱིས། །དབུལ་བ་སེལ་ཕྱིར་གསེར་རྡོག་ལེན་པར་བྲེལ། ། ༡༢ཐེ་ཚོམ་
གྱི་དཔེ། མཚུངས་བྲལ་བསྟན་པའི་རྒྱལ་མཚན་དཔལ་བཟང་པོ། །ཚར་བ་ཆོས་རྗེ་དངོས་སུ་བྱོན་པ་འམ། །ཡང་ན་མགོན་དེའི་ཐུགས་རྗེའི་སྤྲུལ་བའི་གར། །གང་ལགས་ཁོ་བོའི་ཡིད་ནི་འཕྱང་མོ་ཉུག ། ༡༣ གཏན་ཕབ་
གྱི་དཔེ། མདོ་རྒྱུད་རྒྱ་མཚོའི་དགོངས་དོན་གསལ་མཛད་ཁྱོད། །འཇམ་མགོན་ཀུན་དགའ་རྒྱལ་མཚན་དང་མཚུངས་ཀྱང་། །མདོ་ཕྱོགས་རྔ་ལྗོངས་ཡུལ་དུ་སྐུ་འཁྲུངས་ཕྱིར། །བཀའ་དྲིན་གཞལ་མེད་སྐལ་བཟང་མཁྱེན་
བརྩེ་ངེས། ། ༡༤ སྦྱར་བའི་དཔེ། དྲན་པ་ཙམ་གྱིས་ལེགས་ཚོགས་དཔལ་སྟེར་ཞིང་། །ལས་ཉོན་རྨོངས་མུན་རྒུད་ཚོགས་མཐར་མཛད་པ། །རྒྱལ་ཀུན་མགྲིན་གཅིག་བསྔགས་པའི་བཤེས་གཉེན་མཆོག །འོད་བརྒྱ་ཉིན་
མོའི་མགོན་དང་ཡང་དག་མཚུངས། ། ༡༥ མཉམ་ཉིད་དཔེ། ཐེག་གསུམ་རིགས་ཅན་ལྷར་བཅས་འགྲོ་བའི་གཉེན། །སྟོབས་བཅུ་མངའ་བ་མཉམ་མེད་ཤཱཀྱའི་རྒྱལ། །བ་ལང་ཁྱུ་མཆོག་ཅང་ཤེས་ཅི་བཞིན་དུ། །འཇིགས་
དམེད་བདེ་བའི་ལམ་དུ་འཁྲིད་པར་མཛད། ། ༡༦ སྨད་པའི་དཔེ། པད་དཀར་ཚལ་འདི་བ་མོའི་རེག་པས་འཇིག །ཉ་རྒྱུས་འོད་དཀར་སྒྲ་གཅན་གནོད་པས་འཇོམས། །དེ་དག་རྣམ་ལས་མཚོ་བྱུང་སྒེག་མོའི་ཞལ།
197
ལྔ་



རོལ་བའི་རྡོ་རྗེའི་གསུང་འབུམ།
མཚུངས་པ་ལས་ཀྱང་ཡོན་ཏན་མང་དུ་བདོག ། ༡༧ བསྔགས་པའི་དཔེ། ལོག་པར་སྨྲ་བའི་རྒོལ་ངན་དཔའ་སྙིང་གཞོམས། །ཟབ་རྒྱའི་གདམས་པའི་སྐལ་ལྡན་ཚིམ་མཛད་པའི། །ཨརྱ་དེ་ཝ་ཇི་བཞིན་ས་པཎ་ཆེ།
གངས་ལྗོངས་མཁས་མང་བྱེ་བའི་གཙུག་ན་མཛེས། ། ༡༨བརྗོད་འདོད་ཀྱི་དཔེ། ཕ་མཐའ་མི་མངོན་ཀུན་གསལ་ཀློང་ཆེན་པོ། །ལང་ལོང་སྤྲིན་གྱི་སྒྲིབ་གཡོགས་དང་བཅས་ཀྱང་། །མཁྱེན་གཏེར་དབང་པོའི་ཐུགས་དང་
རབ་ཡངས་མཁའ། །ངེས་པ་མཚུངས་ཞེས་བརྗོད་འདོད་སྙིང་ལ་བརྣག ། ༡༩ འགལ་བའི་དཔེ། ཤེས་བྱ་ཀུན་གཟིགས་བློ་གཏེར་འཇམ་པའི་དཔལ། །དབུ་མའི་སྲོལ་འབྱེད་འཕགས་མཆོག་ཀླུ་སྒྲུབ་ཞབས། །རྟེན་
འབྱུང་ཟབ་མོའི་དོན་རྟོགས་ཙོང་ཁ་པ། །འདི་རྣམས་རྣམ་པ་ཐ་དད་འགལ་བ་ཉིད། ། ༢༠ དྭགག་པའི་དཔེ། གངས་ཀྱི་རི་དབང་ཚ་ཟེར་གདུང་བའི་འཛད། །ས་རྡུལ་དྲི་མའི་སྦག་པ་དང་ལྡན་པས། །དབྱངས་ལྡན་ལྷ་
མོའི་སྐུ་ལ་འགྲན་བཟོད་པས། །ཡོན་ཏན་ཆ་ཙམ་དམིགས་སུ་མ་མཆིས་སོ། ། ༢༡ ངོ་བསྟོད་ཀྱི་དཔེ། རྣམ་འདྲེན་བཞི་བ་ཤཱཀྱའི་རིགས་སུ་འཁྲུངས། །བརྩེ་ཆེན་སྙིང་པོ་གངས་ཅན་དཔལ་དུ་ཤར། །དམ་ཆོས་བདུད་རྩིའི་
དགའ་སྟོན་འགྱེད་པ་ལ། །སྟོན་མཆོག་ལྷ་མིའི་མགོན་དང་ཁྱད་པར་ཅི། ། ༢༢ དེ་ཉིད་བརྗོད་པའི་དཔེ། གསལ་རྫོགས་ཀུན་ནས་མངོན་པར་འཚེར་བ་འདི། །ཉི་གཞོན་མ་ཡིན་འཇམ་དཔལ་གཞོན་ནུའི་སྐུ། །སྙན་
198



།
སྦ༄༅། ། འཇེབས་ཀ་ལ་པིང་གའི་སྒྲར་མཚུངས་ཀྱང་། །མ་ཡིན་ཡན་ལག་དྲུག་ཅུའི་གསུང་དབྱངས་ལགས། ། ༢༣ ཐུན་མོང་མིན་པའི་དཔེ། འཇམ་པའི་རྡོ་རྗེའི་མཁྱེན་རབ་རྣོན་པོ་ཡིས། །བདེན་གཉིས་ཆོས་ཀུན་མ་
འདྲེས་ཇི་བཞིན་གཟིགས། །དེ་ཡི་དཔེ་ཟླ་སྲིད་ཞིའི་ཁམས་འདི་ན། །རང་ཉིད་ལས་གཞན་རྙེད་པ་ག་ལ་རིགས། ། ༢༤ འབྱུང་མིན་དཔེ། འཕགས་བོད་མཁས་གྲུབ་ཡོངས་ཀྱི་ཡོན་ཏན་རིགས། །འགའ་ཡང་མ་ལུས་
གཅིག་ཏུ་བསྡུས་པ་བཞིན། །མཁས་བཙུན་བཟང་པོའི་ཁུར་གྱིས་རབ་བརྗིད་པ། །བློ་བཟང་དཔལ་ལྡན་ཡེ་ཤེས་བཀའ་དྲིན་ཅན། ། ༢༥ སྲིད་མིན་དཔེ། འོད་དཀར་ཅན་ལ་ཚ་བའི་རེག་བྱ་དང་། །ཉིན་མོར་བྱེད་ལས་
བསིལ་ཟེར་འཕྲོ་བ་བཞིན། །རྒྱལ་བའི་ཞལ་ནས་མི་བདེན་རྫུན་གྱི་ཚིག །ཆ་ཤས་ཕྲ་མོ་འདྲེས་པ་གང་དུ་ཅི། ། ༢༦ མང་བའི་དཔེ། དྲི་ཟའི་རྒྱུད་མང་ཀ་ལ་པིང་ཀའི་སྒྲ། །བུང་བའི་སྐད་སྙན་དཔྱིད་ཀྱི་རྒྱལ་མོའི་གླུ།
སྤྲིན་གྱི་རྔ་གསང་དྲུག་འགྱུར་ཚངས་དབྱངས་ཀྱི། །རྗེས་འགྲོ་ངག་དབང་ལྷ་མོའི་གསུང་དབྱངས་འཇེབས། ། ༢༧ རྣམ་འགྱུར་གྱི་དཔེ། བསིལ་ལྗོངས་མཁས་དབང་བློ་བཟང་གྲགས་པའི་དཔལ། །དབུས་འགྱུར་པཎ་
གྲུབ་ཁྲོད་ནས་བྱོན་པ་བཞིན། །དེ་ཡི་ལེགས་བཤད་དམ་ཆོས་བདུད་རྩིའི་རིགས། །འཇམ་དཔལ་རྡོ་རྗེའི་གསུང་ལས་ཐོན་པ་བཞིན། ། ༢༨ ཕྲེང་བའི་དཔེ། རྟ་བདུན་དབང་པོའི་མུན་པ་སེལ་བ་བཞིན། །སྨན་མཆོག་
།
དྲུག་
199
པོད་



རོལ་བའི་རྡོ་རྗེའི་གསུང་འབུམ།
རྣམས་ཀྱིས་ནད་ཀུན་ཞི་བ་བཞིན། །བརྒྱ་བྱིན་གྱིས་ནི་ལྷ་མིན་འཇོམས་པ་བཞིན། །དམ་པའི་ཆོས་ཀྱི་ཉེས་ལྟུང་མ་ལུས་གཞོམས། ། ༢༩ ངག་དོན་བཞིན་སྒྲ་གཅིག་པའི་དཔེ། རྒྱལ་ཡུམ་རིག་བྱེད་དབང་མོའི་ཕྱག་སོར་
རྩེར། །ཨུཏྤལ་ཉག་ཕྲན་གནམ་རུ་ལ་སོགས་འགེངས། །བྱུ་རུའི་ལྗོན་པ་ཁོ་ལག་རབ་ཡངས་ངོར། །པདྨ་དག་གི་མཛེས་བཞིན་རྣམ་པར་བཀྲ། །བཞིན་སྒྲ་དུ་མ་ཅན། པད་རག་ལྷུན་པོ་ཇི་བཞིན་སྣང་མཐའི་སྐུ། །ཉི་
གཞོན་སྟོང་གི་གཟི་བཞིན་འོད་མཐའ་ཡས། །མཚམས་སྤྲིན་གཞོན་ནུས་འཁྱུད་བཞིན་བླ་གོས་ཀྱིས། །ལེགས་པར་སྤུད་ཅིང་འགྲོ་བ་ཀུན་ལ་བརྩེ། ། ༣༠ ཟླ་བོ་དངོས་པོའི་དཔེ། འཇམ་མགོན་རྒྱལ་བའི་བསྟན་འཛིན་
ཆེས་མང་ཞིང་། །མཁས་གྲུབ་ཚར་བ་ཆོས་རྗེའི་དོ་ཟླ་དཀོན། །ཀུན་གསལ་མཁའ་ལ་རྒྱུ་སྐར་གྲངས་མེད་དབུས། །བསིལ་བཞིན་བདག་པོ་གཉིས་པ་གང་ཞིག་མཆིས། ། ༣༡ མཚུངས་སྦྱོར་གྱི་དཔེ། གདོང་ལྔ་འབར་བ་
གངས་རིའི་ཁྲོད་དུ་འགྱིང་། །ནོར་སྐྱོང་རྒྱ་བོས་ས་སྐྱོང་ཁྱིམ་སྒོ་སྲུང་། །དེ་ཡིས་སྡེར་ཆགས་ཚོགས་རྣམས་ཟིལ་གྱིས་གནོན། །ཁྱོད་ཀྱི་མུ་ཏོ་བ་དག་འདར་བར་བྱེད། ། ༣༢ རྒྱུའི་དཔེ། དབྱངས་ཅན་འཛུམ་ཞལ་དཀར་
བས་ཟླ་ཤེལ་དང་། །སྤྱན་དཀྱུས་རིང་བས་ཨུཏྤལ་ལ་ཡི་འདབ། །སྣ་ཚོགས་གོས་བཟང་མཛེས་པས་དབང་བོའི་གཞུ། །འདོད་དགུ་སྩོལ་བས་རིན་ཆེན་བུམ་བཟང་ཟླ། །རྟགས་འདྲེས་ཀྱང་སྐྱོན་མེད་པ། ས་བརྒྱད་དབང་
200



བདུན་
༄༅། ། ཕྱུག་རྣམ་མང་ཐོས་པའི་སྲས། །དཔལ་འབྱོར་ཟད་མེད་ནོར་རྒྱུན་ལྷ་མོ་བཞིན། །དཔལ་ཆེན་མོ་ཡི་དབུལ་བ་སེལ་བའི་ཕྱིར། །འདོད་དགུ་སྩོལ་མཛད་ཛམྦྷ་ལ་དང་མཚུངས། ། ༧ ཚིག་འདྲེས་ཀྱང་སྐྱོན་མེད་པ།
སྙིང་ནས་གཅེས་པའི་མཆེད་གྲོགས་དམ་པ་འདི། །རིན་ཆེན་གཏེར་གྱི་བང་མཛོད་རྣམས་དང་མཚུངས། །རིག་པའི་གནས་ལ་མང་དུ་ཐོས་པ་རྣམས། །ཡིད་བཞིན་ནོར་བུ་བསམ་འཕེལ་དབང་རྒྱལ་བཞིན། ། ༧ དཔེ་
མཆོག་དམན་བྱུང་ཡང་སྐྱོན་མེད་པ། མི་བདག་རྗེ་བོ་ཉིད་ཀྱི་གསེར་ཞལ་བཞིན། །ཉ་གང་ཟླ་ཤེལ་གསར་བ་མངོན་པར་མཛེས། །ཕུལ་བྱུང་བདེ་ལྡན་ཞིང་གི་བཀོད་པ་ལྟར། །རབ་ཡངས་ཀུན་དགའི་པད་ཚལ་ཡིད་དུ་
འོངས། ། ༧ སྐྱོན་ནི། གཡོན་མིག་མ་བཞིན་ལེགས་བྲིས་དབང་པོ་མཛེས། །ཉེ་དབང་ཚོགས་བཞིན་མི་བདག་རབ་ཏུ་དཔའ། །མེ་ཁྱེར་བཞིན་དུ་སྤྲིན་གྱི་ལྕུག་མ་གསལ། །ས་མཆོག་ཙན་དན་ཇི་བཞིན་ཐང་ཤིང་དཀོན།
མཚུངས་པ་གསལ་བྱེད་ཀྱི་སྒྲ་ལས། དཔེ་དོན་གསལ་བྱེད་རྣམས་ཀྱི། ༧ བཞིན་ནི། མཚན་དཔེའི་རབ་མཛེས་འཇམ་དཔལ་གཞོན་ནུའི་སྐུ། །ཉིན་བྱེད་འཆར་གའི་མདངས་བཞིན་མངོན་པར་འཚེར། ། ༧ ལྟར་ནི།
# ཕྱག་གཡས་མཁའ་ལྟར་སྔོ་བའི་རལ་གྲི་ཡིས། །མི་ཤེས་དྲ་བ་མ་ལུས་གཅོད་པར་མཛད། ། ༧ ལྟ་བུ་ནི། འཆི་མེད་ལྷ་ཡི་བདུད་རྩི་ལྟ་བུའི་ཆོས། །ཤེར་ཕྱིན་ཟབ་མོའི་གླེག་བམ་གཡོན་ན་བསྣམས། ། ༧ ཇི་ལྟར་སྒྲ་ནི།
201



རོལ་བའི་རྡོ་རྗེའི་གསུང་འབུམ།
དྲུག་འགྱུར་ཚངས་པའི་སྒྲ་དབྱངས་ཇི་ལྟ་བ། །འཇམ་པའི་གསུང་སྙན་སྒྲ་འཛིན་བུ་གའི་བཅུད། ། ༧ མཐུན་པ་ནི། རིན་ཆེན་རྒྱན་ཕྲེང་དུ་མས་ལེགས་སྤྲས་པ། །ཀུན་གསལ་ངོས་ལ་སྐར་ཚོགས་བཀྲ་ཚོགས་མཐུན། ། ༧
མཚུངས་བ་ནི། མཐོན་མཐིང་རལ་བའི་ཟུར་ཕུད་ལེགས་བཅིང་བ། །བེཌུར་རྡུལ་མང་བརྩེགས་པའི་རི་དང་མཚུངས། ། ༧ ཡང་དག་མཚུངས་པ་ནི། དཀར་ནག་ཆ་ཤས་མ་འདྲེས་གསལ་བའི་སྤྱན། །སྣང་བྱེད་རི་བོང་
ཅན་དང་ཡང་དག་མཚུངས། ། ༧ མཉམ་པ་ནི། སྐུ་སྟོད་ལྷ་རྫས་གོས་ཀྱི་ལྷབ་ལྷུབ་ནི། །སྣ་ཚོགས་མདངས་འཛིན་དབང་བོའི་གཞུ་དང་མཉམ། །༧ ཡང་དག་གསལ་བ་ནི། རྨོངས་མུན་མཐར་མཛད་རབ་གསལ་ཤེས་
རབ་ཀྱིས། །སྣང་བྱེད་ཟུང་གི་རང་བཞིན་ཡང་དག་གསལ། །༧ ངེས་པ་གསལ་བ་ནི། གཞལ་དཀའི་ཤེས་བྱའི་ཆོས་ཀྱི་ཕ་མཐའ་ཀུན། །གང་གི་མཁྱེན་པས་ངེས་པར་གསལ་བར་མཛད། །༧ རབ་གསལ་ནི། ཐེག་
གསུམ་རིགས་ཅན་འགྲོ་ལ་གང་འཚམ་གྱི། །གྲངས་མེད་ཆོས་འཁོར་བསྐོར་བ་རབ་ཏུ་གསལ། །༧ གཟུགས་ཀྱི་ཟླ་བོ་ནི། མཚན་དཔེའི་རྒྱན་གྱིས་མངོན་པར་མཛེས་པའི་སྐུ། །ཉ་རྒྱས་རི་དྭགས་མཚན་མའི་གཟུགས་ཀྱི་
ཟླ། །༧ གཉེན་པོ་ནི། ཐགས་བཟང་མཉམ་པའི་ཚེམས་དཀར་བཞི་བཅུ་ཡིས། །གངས་རིའི་ཕྲེང་བ་བསྒྲིགས་པའི་གཉེན་པོ་བགྱིས། །༧ དགྲ་ཟླ་ནི། སྐུ་ལས་འཕྲོས་པའི་འོད་ཟེར་བྱེ་བ་བརྒྱས། །རྟ་བདུན་བདག་པོའི་
202



པ༄༅། ། གཟི་ཡི་དགྲ་ཟླ་བགྱི། །༧ སོ་སོར་རྟོགས་པ་ནི། སྟོང་གསུམ་ཁེབས་མཛད་ལྗགས་ཀྱི་དབང་པོ་དང་། །པདྨའི་འདབ་མ་དག་ནི་སོ་སོར་རྟོགས། །༧ འགྲན་པ་ནི། གཏིང་མཐའ་ཀུན་བྲལ་ཐུགས་རྗེའི་ཀློང་
ཡངས་ཆེས། །འོ་མའི་མཚོ་དང་ཆུ་མཐོང་མཁའ་ལ་འགྲན། །༧ འདྲ་བ་ནི། གསུང་དབྱངས་སྙན་པོས་ལུས་ཅན་རེ་སྐོང་ལ། །དགོས་འདོད་ཀུན་འབྱུང་ཡིད་བཞིན་ནོར་བུ་འདྲ། ། ལྟ་བ་ནི། གཞན་དོན་སྒྲུབ་ལ་བསྟུན་པ་
རབ་བསྐྱེད་པས། །ཡན་ལག་བརྒྱད་ལྡན་གངྒཱའི་ཀླུང་ལ་ལྟ། །༧ བཅས་པ་ནི། བཞད་པའི་ཞལ་གྱི་མངར་པོས་དྲི་བསུང་འདི། །མ་ལི་ཀ་ཡི་དྲི་ཞིམ་རང་བཞིན་བཅས། །༧ བསླུ་བ་ནི། རིས་མེད་ཀུན་ལ་སྙོམས་པའི་
བརྩེ་ཆེན་གྱིས། །ཐེག་དམན་གསུང་སྐྱེས་ཚོགས་ཀྱི་སྙིང་རྗེ་བསླུ། །༧ རིགས་མཐུན་ནི། ཟབ་བརྒྱའི་བདུད་རྩིས་སྐྱེ་དགུའི་དབུགས་དབྱུང་བས། །འདྲེན་མཆོག་ཉི་མའི་གཉེན་དང་རིགས་སུ་མཐུན། །༧ རྗེས་
སུ་སྨྲ་བ་ནི། གསང་གསུམ་མཛད་བཟང་དུས་ལས་མི་ཡོལ་བས། །དུས་གསུམ་རྒྱལ་བ་དག་གི་རྗེས་སུ་སྨྲ། །༧ འདྲ་བ་དོན་གསལ་རྣམས་ལས། གཟུགས་བརྙན་ནི། ཚངས་སྲས་ངག་དབང་ལྷ་མོའི་ཞལ་གྱི་ཁྱིམ། །ཤྭ་
2 གང་འོད་དཀར་གསལ་བའི་གཟུགས་བརྙན་ཅན། །༧ སོ་སོར་སྡེབ་ནི། འཛུམ་ཞལ་མཛེས་ལས་དབྱངས་གསལ་གླུ་ལེན་དང་། །དྲི་ཟའི་རྒྱུད་མངས་སྒྲ་གཉིས་སོ་སོར་སྡེབ། །༧ གཟུགས་མཚུངས་པ་ནི། འདོད་པའི་
བརྒྱུད་
203



རོལ་བའི་རྡོ་རྗེའི་གསུང་འབུམ།
མྱོས་བུམ་འཁྲང་ཞིང་རྒྱས་པ་འདི། །དཀར་མཛེས་སྐྱེ་བ་ལྔ་བའི་གཟུགས་མཚུངས་ཉིད། །༧ གཟུགས་མཉམ་པ་ནི། མཉེན་ལྕུགས་ལྡན་པའི་ཕྱག་སོར་གཡོ་བ་ནི། །ཤེལ་དཀར་འཁྲི་ཤིང་གཞོན་ནུའི་གཟུགས་དང་
མཉམ། །༧ གཟུགས་ཡང་དག་པར་གཞལ་བ་ནི། འཇོ་སྒེག་སྐུ་ཡི་རྣམ་འགྱུར་སྟོན་པ་ཡིས། །ག་བུར་རྡུལ་བརྩེགས་རི་དབང་ཡང་དག་གཞལ། །༧ མཚན་ཉིད་མཐུན་པ་ནི། མཐོན་མཐིང་གཙུག་ན་འོད་དཀར་འཛིན་
པ་ལ། །ལེགས་བྲིས་མགྲིན་སྔོན་ཅན་དང་མཚན་ཉིད་མཐུན། །༧ མཚན་ཉིད་འདྲ་བ་ནི། ལྟ་བྱེད་ཟུང་གིས་ཡོན་ཏན་གཟིགས་པ་ནི། །པད་ཚལ་བུང་བ་གཡོ་བའི་མཚན་ཉིད་འདྲ། །༧ མཚན་ཉིད་མཚུངས་པ་ནི།
མཐའ་བྲལ་ཉེར་ཞིའི་དབྱིངས་སུ་རོལ་བའི་ཐུགས། །རབ་ཡངས་ལྷ་ཡི་ལམ་དང་མཚན་ཉིད་མཚུངས། །༧ མཐུན་ཕྱོགས་ནི། ཐོས་འཛིན་བཅུད་ལེན་འཕང་འགྲོའི་སྒྲ་སྙན་དང་། །མཐུན་ཕྱོགས་ཀ་ལ་པིང་ཀའི་སྒྲ་
དབྱངས་འཇེབས། །༧ དཔེར་བྱས་ནི། ཆུ་སྐྱེས་གདན་ལ་ཙོག་པུས་རབ་འགྱིང་བས། །དཔེ་རུ་མེས་པོ་གསེར་མངལ་ཅན་ཉིད་བྱས། །༧ དཔེ་ནི། ཞལ་ལས་དྲི་བསུང་མངར་པོ་ལྡང་བ་ཡི། །དཔེ་རུ་མ་ལ་ཡ་སྐྱེས་དྲི་ངད་
འཐུལ། །༧ རྟོག་ནི། ཟབ་ཅིང་རྒྱ་ཆེའི་རིན་ཆེན་འབྱུང་གནས་ཀྱིས། །ཡོན་ཏན་དུ་མས་མཛེས་པའི་ཚད་ལས་རྟོགས། །༧ དམན་པ་ནི། མཛེས་སྡུག་གཟི་བྱིན་ཡིད་དུ་འོངས་པ་ལས། །སྐབས་གསུམ་ན་ཆུང་ཚོགས་ཀྱི་
204



དགུ་
༄༅། ། མཛེས་པ་དམན། །༧ ཅུང་ཟད་དམན་སོགས་ནི། བྱམས་བརྩེའི་འགྲོ་ཀུན་སྐྱོང་བའི་ནོར་རྒྱུན་ལྷ། །ཁྱོད་ལས་བློ་གྲོས་སྒོ་ནས་ཅུང་ཟད་དམན། །༧ རབ་ཏུ་སྨྲ་བ་ནི། དུས་གསུམ་རྒྱལ་བའི་གསུང་གི་དམ་ཆོས་
ཀུན། །ཚངས་སྲས་དབྱངས་ལྡན་ཞལ་ལས་རབ་ཏུ་སྨྲ། །༧ སོ་སོར་ཟློག་པ་ནི། དཀར་མཛེས་ཞལ་དང་འཇམ་མཉེན་ཕྱག་སོར་ཕྲེང་
། །ཟླ་ཤེལ་དུང་གི་ལྕགས་ཕྲན་སོ་སོར་ཟློག །༧ རིགས་མཐུན་མཉམ་བྱས་སྒྲ་དག་
ཤེས་རབ་སྒོ་བརྒྱ་འབྱེད་པའི་རྣམ་དཔྱོད་ཀྱིས། །བློ་གཏེར་སྨྲ་བའི་སེང་གེའི་རིགས་སུ་མཐུན། །༧ ཆོས་མཐུན་པ་ནི། མཛེས་བརྗིད་དོན་ཀུན་གྲུབ་པའི་སྐུ་མཆོག་ཉིད། །འཛམ་བུའི་གསེར་སྦྱངས་བཙོ་མའི་རི་ཡི་
དབང་། །༧ ཆོས་ཐུན་མོང་ནི། སྐྱེས་བུ་མཆོག་དམན་ཡོངས་ཀྱི་ཐུན་མོང་དུ། །སྤྱད་པར་འོས་པའི་བརྒྱད་ཁྲི་བཞི་སྟོང་ཆོས། །༧ གྲིབ་མ་འདྲ་བ་ནི། དམ་ཆོས་ཚུལ་བཞིན་ཉམས་སུ་ལེན་པ་དང་། །ལྗོན་ཤིང་གྲིབ་མ་
བརྟེན་རྣམས་བདེ་སྐྱིད་འཕེལ། །༧ དཔེ་རྒྱན་གསལ་བྱེད་རྣམས་ལས། འབྲུ་མང་པོའི་ཚིག་སྡུད་ནི། ཟླ་བའི་ཞལ་དཀྱིལ་ཨུཏྤ་ལ་ཡི་སྤྱན། །བིམ་པའི་མཆུ་སྒྲོས་དུང་གི་ཚེམས་ཕྲེང་མཛེས། །པདྨའི་ལྗགས་ལྡན་མཐོན་
#་ གའི་གཙུག་ཏོར་ཅན། །སྐྱེ་དགུའི་རེ་སྐོང་ཀུན་དགའི་མཚན་ཅན་བལྟམས། །༧ འགྲན་པ་ནི། མཚན་བཟང་དཔལ་གྱིས་མངོན་པར་མཛེས་པ་ཡིས། །ཐུབ་མཆོག་བདེན་པར་སྨྲ་བའི་སྐུ་ལ་འགྲན། །༧ རྒྱལ་བ་ནི། རྩོད་
205
1!



ནི
རོལ་བའི་རྡོ་རྗེའི་གསུང་འབུམ།
པ་གནམ་ལྕགས་རྡོ་རྗེས་ཕྱི་རྒོལ་བ། །འཕྲོག་བྱེད་ལ་སོགས་རལ་བ་ཅན་ལས་རྒྱལ། །༧ སྡང་བ་ནི། ཆུ་སྐྱེས་གཞོན་ནུའི་ཚོགས་ལ་ཆེས་སྡང་བའི། །དཀར་ལ་དམར་བའི་མདངས་ལྡན་འཛུམ་ཞལ་མཛེས། །༧ འཁུ་བ་
འཇམ་མཉེན་ཕྱག་སོར་ཆོས་འཆད་རྒྱ་ལྡན་པས། །ག་བུར་ལྕགས་ཕྲན་གསར་བ་ལྡེམ་ལ་འཁུ། །༧ མི་མཐུན་སྒྲོག་པ་ནི། ངུར་སྨྲིག་རྒྱལ་མཚན་རྣམ་གསུམ་གསོལ་བ་དང་། །གོས་དཀར་ལྕང་ལོ་ཅན་དག་མི་མཐུན་
སྒྲོག ། ༧ འཐབ་པ་ནི། ཁྱོད་དང་ཡེ་ཤེས་སེམས་དཔའི་མཁྱེན་རབ་གཉིས། །ཐོགས་མེད་ཆེ་གསལ་མྱུར་ཟབ་ཚུལ་ལ་འཐབ། །༧ འཕྱ་བ་ནི། མདོ་རྒྱུད་རྒྱ་མཚོའི་བསྟན་བཅོས་ལེགས་བཤད་ཀྱིས། །འཕགས་བོད་
མཁས་རློམ་དུ་མའི་ཚོགས་ལ་འཕྱ། །༧ སྨ་འབེབས་བྱེད་པ་ནི། ལུགས་གཉིས་ཟུང་གིས་བསྟན་འགྲོར་སྨན་པ་ཡིས། །ཆོས་བརྒྱད་དྲེགས་པའི་འགྱིང་རྣམས་སྨྲ་ཡང་འབེབས། །༧ སྨོད་པ་ནི། ལེགས་བཤད་འཆད་པས་
འགྲོ་ལ་དཔལ་སྟེར་བས། །མ་རྟོག་ལོག་སྨྲ་དག་ལ་སྨོད་པར་བྱེད། །༧ ཅོ་འདྲི་བ་ནི། གྲངས་མེད་སྐྱེ་ཚོགས་ཐར་ལམ་ལ་བཀོད་པས། །ཉི་ཟེར་རྡུལ་གྱི་གྲངས་ལ་ཅོ་འདྲི་རིགས། །༧ འགོག་པ་ནི། གྲགས་པའི་བ་དན་
སྲིད་རྩེར་གཡོ་བ་ཡིས། །བསིལ་ལྗོངས་མཁས་གྲུབ་ཡོངས་ཀྱི་སྙན་གྲགས་འགོག ། ༧ རྒོད་པ་ནི། མཐའ་འཁོབ་དམ་ཆོས་ཉིན་མོ་ལྟར་གསལ་བས། །བསྟན་འགྲོའི་དོན་བྱེད་རློམ་པ་དག་ལ་རྒོད། །༧ ཕྲག་དོག་ནི།
206
ད



བཅུ་
༄༅། ། རྣམ་ཐར་གཙང་མའི་ངང་ཚུལ་ལྷུར་ལེན་པས། །ཚུལ་མིན་སྤྱོད་པའི་ཚོགས་ལ་ཕྲག་དོག་གོ། །༧ མི་བཟོད་པ་ནི། རྒྱ་བོད་དྲེགས་ལྡན་གཙུག་གི་རྒྱན་གྱུར་བས། །འདི་སྣང་ཕྱོགས་ལྷུང་ཅན་རྣམས་མི་བཟོད་
བྱེད། །༧ དེ་ལྟ་བུ་ལ་སོགས་པའི་སྒྲ་རྣམས་ལས། དེ་ཡི་སྐལ་བཟང་འཕྲོག་པར་བྱེད་པ་ནི། མཚོ་ལྡན་གསུང་དབྱངས་དྲུག་ཅུའི་སྙན་འགྱུར་གྱིས། །གསེར་མངལ་ཅན་གྱི་ངག་གི་སྐལ་བཟང་འཕྲོགས། །༧ དེ་ཡི་འཛེས་
པ་ཟུམ་པར་བྱེད་པ་ནི། ཡིད་འོང་མཚན་དཔེའི་ལང་ཚོ་ངོམ་པ་ཡི། །ཐིག་ལེ་དཔྱིད་ཀྱི་མཛེས་པ་ཟུམ་པར་བྱེད། །༧ དེ་དང་འགྲན་ལས་ཚར་གཅོད་པ་ནི། གནས་སྐབས་མཐར་ཐུག་ཕན་བདེའི་དཔྱིད་འཇོ་བས། །དབང་
གི་རྒྱལ་པོའི་དགེ་མཚན་ཚར་བཅད་དོ། །༧ དེ་དང་མཚུངས་ལས་ལྷག་པར་མཛེས་པ་ནི། ཞབས་སེན་འོད་ཆགས་བསྟར་བ་མུ་ཏིག་ཕྲེང་། །ཚར་དུ་དངར་དང་མཚུངས་ལས་ལྷག་པར་མཛེས། །༧ དེ་ཡི་རྗེས་སུ་རྐང་བ་
འཇོག་པ་ནི། ཚོན་ལྔའི་མདངས་བཀྲ་ལྷ་རྫས་གོས་བཟང་ལ། །རླུང་གི་རྒྱལ་མཚན་རྗེས་སུ་རྐང་བ་འཇོག ། ༧ དེ་ཡི་ནུས་པ་ལ་འཇུག་པ་ནི། སྐུ་ལས་འོད་ཟེར་ཕྱོགས་བཅུར་སྤྲོ་བ་ལ། །ཟླ་ཤེལ་སྟོང་གི་འོད་ཀྱི་ནུས་པ་
འཇུག ། ༧
༧ དེ་ཡི་རྗེས་འགྲོ་རྗེས་སུ་འཆིང་བ་ནི། མཁའ་མཉམ་ལུས་ཅན་ཡོངས་ཀྱི་རྗེས་འགྲོ་བའི། །བརྩེ་བའི་ཞགས་པ་དམ་པོས་རྗེས་སུ་འཆིང་། །༧ དེ་ཡི་ངང་ཚུལ་དེ་འགོག་པ་ནི། མི་ཟད་ངག་གི་འདོད་འཇོའི་ངང་
207
པོད།



རོལ་བའི་རྡོ་རྗེའི་གསུང་འབུམ།
ཚུལ་གྱིས། །བརྡ་སྤྲོད་ལ་མཁས་ཕུར་བའི་ངག་དཔལ་འགོག ། ༧ དེ་ཡི་རྗེས་སུ་བྱེད་ཅེས་པ་ནི། རིན་ཆེན་རྒྱན་ཕྲེང་ཕུན་སུམ་ཚོགས་པ་ཡིས། །རྣམ་ཐོས་བུ་ཡི་དཔལ་འབྱོར་རྗེས་སུ་བྱེད། །༧ གཞུང་ཚིག་གི་མ་ཟིན་པ་
ངག་གི་དབང་ཕྱུག་གི་འགྲེལ་བ་ལས་བཤད་པ་དག་ལས། ༧ ཆ་ནི། དཀར་མཛེས་འཁྱིལ་ལེགས་དུང་གི་རི་མོའི་ཆ། །ཁྱོད་ཀྱི་སྨིན་མཚམས་མཛོད་སྤུས་ལེགས་པར་བྱས། །༧ གྲོགས་ནི། ཨུཏྤ་ལ་ནི་འདབ་མའི་
གྲོགས་པོ་དེ། །ཉིད་ཀྱི་འཁྲུན་རིང་ཟུར་མིག་ཟུང་གིས་བགྱིད། །༧ སྤུན་ཟླ་ནི། འཇམ་མཉེན་ཆུ་སྐྱེས་གསར་བ་བཞད་པ་ལ། །གང་གི་ཕྱག་མཐིལ་འཇམ་པོས་སྤུན་ཟླ་ཐོག ། ༧ མཐོང་བ་ནི། གསེར་སྦྱངས་བཙོ་མའི་
རི་བཞིན་གང་གི་སྐུ། །རབ་བརྗིད་འདྲེན་བྱེད་ཡུལ་གྱི་བདུད་རྩིར་མཐོང་། །༧ ཐོས་པ་ནི། ཁྱོད་ཀྱི་གྲགས་སྙན་ས་གསུམ་ཀུན་འགེངས་པ། །སྒྲ་འཛིན་བུ་གའི་བཅུད་དུ་ཡང་ཡང་ཐོས། །༧ དྲན་པ་ནི། གསང་གསུམ་མི་
ཟད་རྒྱན་གྱི་འཁོར་ལོ་ཆེ། །དྭངས་གསལ་ཡིད་ཀྱི་ངོས་ལ་རབ་ཏུ་དྲན། །༧ རེག་པ་ནི། བདག་གི་བློ་གྲོས་པདྨ་ཟུམ་པ་ལ། །ཁྱོད་ཐུགས་ཉིན་བྱེད་འོད་ཀྱིས་རེག་པས་ཕྱེ། །༧ འཛེག་པ་ནི། སྐྱབས་མཆོག་མ་ལུས་འདུས་
པའི་བདག་ཉིད་ཆེ། །བདག་གཙུག་བདེ་ཆེན་འཁོར་ལོའི་རྒྱན་དུ་འཛེག ། ༧ སེམས་པ་ནི། དྲན་པ་ཙམ་གྱིས་བློ་གྲོས་མཆོག་སྩོལ་བ། །བླ་མ་མཁྱེན་པའི་གཏེར་ཆེན་ཡིན་པ་སེམས། །
208



ཀ་
བཅུ་གཅིག་
༄༅། ། མི་གཡོ་གསུམ་དང་རྣམ་སྣང་ཆོས་བདུན་ནི། ༧ མི་གཡོ་བ་གསུམ་ནི། ལུས་མི་གཡོ་བ་ལྷ་ཁང་ནང་གི་སྡེར་ཚོ་ལྟ་བུ། ངག་མི་གཡོ་བ་པི་ཝང་གི་རྒྱུད་ཆད་པ་ལྟ་བུ། སེམས་མི་གཡོ་བ་རང་འཐག་གི་ཆུ་བཅད་པ་ལྟ་
བུའོ། །ལུས་རྣམ་སྣང་ཆོས་བདུན་ནི། རྐང་བ་རྡོ་རྗེའི་དཀྱིལ་ཀྲུང་། ལག་པ་མཉམ་བཞག །སྒལ་ཚིགས་དོང་ཙེ་བརྩེགས་པ་ལྟ་བུ། མགྲིན་པ་ངང་བའི་མགྲིན་པ་ལྟར་ཅུང་ཟད་འགུགས་པ། མིག་སྣ་རྩེར་ཕབ་པ། མཆུ་
རང་བབས་སུ་བཞག་པ། མཐེ་བོང་ལྟོར་སྦྱར་བའོ། །༧ ཐུབ་དབང་རྡོ་རྗེ་འཆང་དང་གཏད་རབས་བདུན། །རྒྱན་དྲུག་མཆོག་གཉིས་ལ་སོགས་འཕགས་བོད་ཀྱི། །པཎ་གྲུབ་སྤྱི་དང་ཁྱད་པར་གངས་ལྗོངས་འདིར།
བསྟན་པའི་གསལ་བྱེད་གྲུབ་དབང་ཀློང་རྡོལ་རྗེ། །ཁྱག་བདག་བདེ་བའི་རྡོ་རྗེ་ཧེ་རུ་ཀ །བསྟན་གླིང་སློབ་དཔོན་ངག་དབང་སྐལ་ལྡན་དང་། །ཁྲི་ཆེན་ཡོངས་འཛིན་ངག་དབང་ཆོས་འཕེལ་ཞབས། །མཆོག་སྤྲུལ་བློ་
བཟང་རབ་བརྟན་རྒྱ་མཚོ་དང་། །ཡོངས་འཛིན་གྲུབ་དབང་ཡེ་ཤེས་རྒྱ་མཚོའི་སྡེ། །མཁས་གྲུབ་ཆེན་པོ་ངག་དབང་ཚུལ་ཁྲིམས་དཔལ། །བསྟན་པའི་སྲོག་ཤིང་བློ་བཟང་ཆོས་འཕེལ་ཞབས། །ལེགས་བཤད་མཛོད་འཛིན་
#་ བྱམས་པ་ཆོས་འཕེལ་དང་
། །དམ་ཆོས་འཛིན་པའི་སྨོན་ལམ་མཐུ་གྲུབ་པ། །ཆོས་ཀྱི་སྤྱན་ལྡན་བློ་བཟང་སྨོན་ལམ་སོགས། །ཕྱག་འོས་རྣམས་ལ་སྙིང་ནས་གསོལ་འདེབས་ན། །བྱང་ཆུབ་བར་དུ་འབྲལ་བར་མ་གྱུར་ཅིག
209



རོལ་བའི་རྡོ་རྗེའི་གསུང་འབུམ།
བྱམས་པ་ཚུལ་ལྡན་ལ་སོགས་འཕགས་ནོར་གྱིས། །ཐུགས་རྒྱུད་ལེགས་གཏམས་རྒྱལ་བསྟན་འཛིན་པའི་གཙོ། །རྣམ་བཞིའི་འཕྲིན་ལས་རྒྱ་མཚོའི་གོས་ཅན་ཁྱོན། །ཡོངས་ཁྱབ་རྗེ་བཙུན་བླ་མར་གསོལ་བ་འདེབས།
ངག་གི་དབང་ཕྱུག་ཐུབ་བསྟན་རྒྱ་མཚོའི་མགོན། །བྱམས་མགོན་བླ་མ་འཕྲིན་ལས་རྒྱ་མཚོའི་དཔལ། །གང་དེས་རྗེས་བཟུང་རཏྣ་དྷརྨའི་ཞབས། །མཚུངས་མེད་རྗེ་བཙུན་བླ་མར་གསོལ་བ་འདེབས། །བཀའ་དང་མདོ་
སྡེའི་གཞུང་ལ་རབ་གུས་པས། །ཐོས་བསམ་བསྒོམ་པ་གང་ཞིག་བསགས་པ་དེས། །དེང་ནས་འགྲོ་ཀུན་ཚེ་རབས་ཐམས་ཅད་དུ། །རྒྱལ་བའི་དམ་ཆོས་མཐའ་དག་འཛིན་གྱུར་ཅིག །སྐྱེ་བ་ཀུན་ཏུ་ཡང་དག་བླ་མ་དང་།
ཆེས་དཀོན་ཐུབ་བསྟན་མཆོག་གི་སྡོང་བུ་ལ། །བྱམསབརྩེའི་ཆོས་ཚུལ་དར་བའི་འདབ་བརྒྱ་བ། །རྒྱ་ཆེན་བསྟན་པའི་ཡིད་མཚོ་མཛེས་པའི་རྒྱན། །གསུམ་ལྡན་རྡོ་རྗེ་འཛིན་ལ་གསོལ་བ་འདེབས། །
༄༅། །སྙིང་གཏམ་དྲང་ཚིག་བརྗོད་པ་ཆུ་སྐྱེས་གསར་བའི་དོ་ཤལ་ཞེས་བྱ་བ་བཞུགས་སོ། ། ན་མོ་གུ་རུ་མཉྫཤྲཱི་ཡེ། སྐྱབས་མཆོག་གྱུར་དམ་པ་མ་ལུས་པ། །ཡོངས་གཅིག་དྲིལ་བཀའ་དྲིན་མཚུངས་ཟླ་བྲལ། །རྗེ་འགྲོ་བའི་
འདྲེན་པའི་དེད་དཔོན་ཆེ། །ཕ་བླ་མའི་ཞབས་རྡུལ་སྤྱི་བོས་བསྙེན། །ཀྱེ་ཉོན་དང་ཕ་རྒྱུད་བཟང་པོའི་བུ། །དཔལ་རྒྱལ་བའི་བསྟན་པའི་སྒོ་རུ་ཚུད། །ཆོས་ཟབ་མོ་སྒྲུབ་འདོད་སྙིང་རུས་ལྡན། །བློ་ཤེས་རབ་གསལ་བའི་
210



ཤུ
བཅུ་གཉིས་
༄༅། །ངང་ཚུལ་ཅན། །ད་ཆོས་བཞིན་སྒྲུབ་ན་འདི་ལྟར་དགོས། །འགོ་ཆོས་ལ་འཇུག་པའི་རྐྱེན་ཞིག་དགོས། །བར་ཆོས་ལ་བསྐུལ་མ་འདེབས་བྱེད་དགོས། །མཛུག་ཆོས་ཟབ་མཐའ་རུ་ཕྱིན་པ་དགོས། །སེམས་དད་
པ་གཏིང་ནས་འཁྲུངས་བ་དང་
། །བློ་རྩེ་གཅིག་འགྱུར་བ་མེད་པ་དང་། །ཚེ་འདི་སྣང་རྦད་ཁམས་ཆོད་པ་དང་། །ཆོས་མིན་པར་མནོ་བསམ་མེད་པར་མཛོད། །རྗེ་མཚན་ལྡན་དགེ་བའི་བཤེས་གཉེན་བསྟེན། །གྲོགས་ལྟ་
སྤྱོད་ཁྲིམས་གཙང་རྣམས་དང་འགྲོགས། །ཆོས་མང་ཐོས་ཐོས་དོན་རྒྱུད་ལ་སྦྱོར། །བློ་ཐེ་ཚོམ་སྒྲོ་འདོགས་ཆོད་ངེས་དགོས། །སེམས་འགྱུར་མེད་བརྟན་པ་མ་ཐོབ་ཚེ། །གྲོགས་ནག་པོའི་གཡེམ་ལ་རྒྱུག་ཉེན་ཆེ། །དགྲ་
འདུལ་ཐབས་གཉེན་བཤེས་སྐྱོང་ཚུལ་ལ། །བློ་འཁོར་ན་ནག་པོ་བདུད་ལས་ལྷག །དུས་ད་ལྟ་ལྷ་ཆོས་སྒྲུབ་སྙམ་ཡང་། །ལོ་ན་ཚོད་ཡར་ཡར་འཕགས་པའི་ཚེ། །ཚེ་འདི་ལ་ཞེན་པ་ཇེ་དམ་དང་། །ཞེ་བསམ་པའི་འདོད་
འདུན་ཇེ་མང་འགྲོ། །དེའི་རིགས་དང་དེ་འདྲ་ཐམས་ཅད་ལ། །ཆོས་སྒྲུབ་འདོད་ཙམ་རེ་ཡོད་མོད་ཀྱང་། །བློ་འདི་སྣང་རླུང་གི་རབ་བསྐྱོད་དེ། །ཆོས་རྣལ་མ་འགྲུབ་པའི་སྐལ་བའི་དབེན། །བློ་ཕ་ལ་ནམ་ཡང་མི་འདྲི་ཞིང་།
* །གྲོས་མ་ལ་ནམ་ཡང་མི་བྱ་བར། །ཐག་རང་གི་ནམ་ཡང་མི་གཅོད་པར། །སྐྱབས་དཀོན་མཆོག་གསུམ་ལ་བློ་ཕུག་གཏོད། །རྗེ་བླ་མ་མཆོག་གསུམ་དཔང་བཞག་ནས། །ལས་རྒྱུ་འབྲས་བསླུ་བ་མེད་པའི་ཚུལ། །དགེ་
211
...



རོལ་བའི་རྡོ་རྗེའི་གསུང་འབུམ།
སྡུག་པའི་བླང་དོར་དྲང་ཐིག་དེ། །ཚུལ་ཇི་བཞིན་ལག་ཏུ་ལེན་པ་གཅེས། །དུས་དང་པོ་དལ་བརྒྱད་འབྱོར་བ་བཅུ། །ཀུན་ཚང་བའི་རྟེན་མཆོག་ནོར་ལས་ལྷག །འདི་རྒྱུ་དང་གྲངས་དང་ངོ་བོ་སོགས། །དཔེ་གང་ལ་བསམ་
ཀྱང་རྙེད་པར་དཀའ། །ད་རྙེད་དཀའ་མི་ལུས་རིན་པོ་ཆེ། །དུས་ད་ནས་རྙེད་ངོ་ཟིན་པ་ན། །ནོར་བསམ་འཕེལ་དབང་རྒྱལ་ལས་ཀྱང་འཕགས། །འདི་རྙེད་ཀྱང་ཚེ་འདིའི་དབུལ་སེལ་ཙམ། །རྟེན་ཡིད་བཞིན་ནོར་བུ་རྙེད་
པའི་དུས། །རང་སྐྱིད་སྡུག་འདམ་ག་མ་ནོར་ན། །ཚེ་འདི་ཕྱི་གཏན་གྱི་བདེ་བ་མཆོག །དུས་མི་རིང་ལག་སོར་རྩེ་རུ་འགུགས། །རྟེན་བཟང་པོ་རྙེད་ཀྱང་ཡུན་མི་ཐུབ། །དེ་སྐད་ཅིག་རེ་རེས་འགྱུར་ཞིང་ལྡོག །སྤྱིར་སྣོད་
བཅུད་ཕྱི་ནང་འབྱུང་བ་སོགས། །ལུས་འདི་དང་ཆ་མཚུངས་མི་རྟག་ན། །དུས་ད་ལྟའི་དགྲ་གཉེན་བར་མའི་འགྲོ། །འདི་ཀུན་ལ་རྒན་གཞོན་བར་མ་ཞེས། །འཆི་ངེས་པའི་ཚེ་ན་གོ་རིམ་ཞིག །ཡེ་མེད་པ་ཡར་ལྟོས་མངོན་
སུམ་སྣང་། །དེའི་ཕྱིར་ན་དམ་པའི་ལྷ་ཆོས་ཉིད། །བསྒྲུབ་སྙམ་ཡང་རྣམ་གཡེང་ཕྱི་བཤོལ་ངང་། །ཕར་མི་བསྲིང་གང་སྔ་གང་བཅད་དེ། །དུས་མྱུར་བ་ཉིད་དུ་བསྒྲུབ་རེ་རན། །ནམ་གློ་བུར་འཆི་རྐྱེན་དྲག་པོ་ཡི། །ལྗིད་ཅ་
རེ་མནན་ཚེ་བྱ་ཐབས་བྲལ། །དུས་དེ་ཚེ་ཅི་ཙམ་འགྱོད་ཀྱང་འཕྱིས། །ཕམ་ཏིང་ངེ་ལྔ་ལམ་སྙེགས་དགོས་སྣང་། །དུས་ད་ལྟ་བསམ་བློ་ཞིབ་པར་བཏང་། །ཚེ་འདི་ཡི་བདེ་བ་སྒྲུབ་པ་ཐོངས། །ཚེ་ཕྱི་མར་ཕན་པའི་ཐབས་
212



བཅུ་གསུམ་
བ༄༅། །དམ་པ། །ཆོས་རྣམ་དག་སྒྲུབ་ལ་འབད་འབུང་ཐོན། །རྒྱུད་ངེས་འབྱུང་རྣལ་མས་དྲག་ཏུ་བསྐུལ། །གཞི་ཚུལ་ཁྲིམས་རྣམ་པར་དག་པ་སྲུང་། །ཐབས་ཁྱད་འཕགས་བྱང་སེམས་གཏེར་ཁ་ཕྱེ། །མཐའ་བརྒྱད་བྲལ་
ལྟ་བས་གནམ་འཕང་བསྟོད། །སེམས་རླུང་རྒོད་ལག་པས་ཁོག་མི་སྲིད། །དེས་དྲན་བསམ་འགྱུ་བའི་རྗེས་མ་འབྲང་། །ཁོས་གང་དྲན་བྱ་བ་སྒྲུབ་འདོད་ན། །དོན་བསམ་པ་ཐམས་ཅད་སྟོངས་པར་ཟད། །སྒྲུབ་སྙམ་པའི་
ཞེ་བློའི་རྩ་བ་དེ། །ཚེ་ཕྱི་མར་ཕན་ངེས་ལྷ་ཆོས་སྒྲུབས། །བློ་དེ་ལས་གཞན་དུ་མི་འགྱུར་བར། །སྙིང་རུས་པའི་གཏིང་ནས་ཕུར་ཚུགས་གྱིས། །ཆོས་སྒྲུབ་པའི་གེགས་བྱེད་གཞོན་པའི་གྲོགས། །ཆོས་མཛའ་སྡུག་སུ་ལའང་
མི་འགྲོགས་པར། །རྗེ་བླ་མར་སྙིང་ནས་གསོལ་འདེབས་ཤིང་། །རང་གཅིག་པུར་སྒྲུབ་ཚུགས་ཟིན་པ་གཅེས། །སེམས་སྐད་ཅིག་རེ་ལ་ཞུ་དག་དགོས། །ལས་དགེ་སྡིག་གང་འགྱུར་རབ་ཏུ་བརྟན། །ལར་ཕྱི་ལྟས་དགེ་བ་
ལྟར་སྣང་ཡང་། །དགོས་ནང་དོན་སྡིག་པར་འགྱུར་ཤས་ཆེ། །ཡང་བཟང་འདོད་དགེ་འདོད་གྲགས་འདོད་ཀྱི། །ཆོས་ཅི་ཙམ་སྒྲུབ་ཀྱང་ལྟར་སྣང་ཆོས། །ཚེ་རིང་ཐབས་ནད་སེལ་ནོར་སྒྲུབ་སོགས། །བགེགས་ཞི་ཕྱིར་གང་
# བསྒྲུབ་འདི་སྣང་ཆོས། །ཚེ་འདི་ཡི་བྱ་བཞག་གང་བསྒྲུབ་ཀྱང་། །དེ་འགྲུབ་པར་འགྱུར་ཡང་ཕྱི་མ་ལ། །ལག་སྟོངས་པ་མཆན་དུ་བཅུག་པ་ལས། །ཆོས་བསྒྲུབ་པའི་རེ་འབྲས་སྔོན་ནས་ཐལ། །ཚེ་ཕྱི་མ་བར་དོའི་འཁྲུལ་
213



.
རོལ་བའི་རྡོ་རྗེའི་གསུང་འབུམ།
སྣང་དང་། །མར་ངན་སོང་གསུམ་གྱི་གཡང་ས་རུ། །ཆེས་འཇིགས་སྐྲག་སྡུག་བསྔལ་སྣ་ཚོགས་པ། །དེ་སེལ་བྱེད་སྤུ་ཙམ་མ་མཆིས་ན། །ཆོས་གང་དང་གང་ཞིག་སྒྲུབ་ན་ཡང་། །འགོ་སེམས་བསྐྱེད་དམ་པས་ཟིན་པ་དང་།
བར་དམིགས་མེད་དམ་པས་ཟིན་པ་དང་
། །མཇུག་བསྔོ་བ་དམ་པས་ཟིན་པར་བྱོས། །ཁོང་དམ་པ་གསུམ་གྱིས་ཟིན་བྱས་ན། །དེས་གང་བྱས་དམ་པའི་ཆོས་སུ་འགྱུར། །ཚུལ་དཔག་བསམ་ལྗོན་ལྟར་ཟད་མཐའ་བྲལ།
འཕྲལ་ཡུན་གྱི་དགོས་འདོད་ལྷུན་གྱིས་འགྲུབ། །རྗེ་མཚན་ལྡན་རྡོ་རྗེ་སློབ་དཔོན་ལས། །དཔལ་བླ་མེད་གསང་ཆེན་མྱུར་ལམ་གྱིས། །རྒྱུད་སྨིན་གྲོལ་གདམས་པ་ལེགས་མནོས་ཏེ། །དེ་ཉམས་སུ་བླང་ན་ཚེ་འདིར་གྲོལ། །
ཆོས་ཐེག་པ་ཆེ་འབྲིང་ཆུང་གསུམ་འདི། །སེམས་ཆེ་འབྲིང་ཆུང་གསུམ་ཉིད་ལས་བྱུང་། །ཐབས་རྒྱ་ཆེན་བྱང་ཆུབ་སེམས་ལྡན་ན། །དེས་གང་བསྒྲུབ་ཐེག་ཆེན་རྗེས་སུ་འགྱུར། །ཆོས་ཟབ་མོ་བསྒྲུབ་འདོད་ཡོད་པ་ན། །དེ་
ཕྱོགས་མཐའ་སྐོར་ནས་འཚོལ་མི་དགོས། །ས་རི་ལུང་བགྲོད་ནས་ཉུལ་མི་དགོས། །འདི་ལུས་དང་གྲིབ་ལྟར་འགྲོགས་ནས་གདའ། །ནམ་འདོད་ཚེ་ལུས་ཀྱིས་ཕྱག་བསྐོར་དང་། །ངག་གཟུངས་སྔགས་བསྙེན་པ་བགྲངས་
པ་དང་། །སེམས་དད་གུས་དག་སྣང་གང་བྱས་ཀྱང་། །འདི་ཐམས་ཅད་དགེ་བ་ཡིན་པར་གྲགས། །ད་སྡིག་པའི་ཚོགས་རྣམས་སྲོག་འཕྲོག་པའི། །དུག་ལྟར་དུ་རྣམ་པ་ཀུན་དུ་སྤོངས། །སྤྱིར་དགེ་བའི་ཚོགས་ནི་ཕྱོགས་
214



༣
༄༅། །ཀུན་ནས། །སྲོག་འཚོ་བའི་སྨན་ལྟར་རྒྱུན་དུ་བསྟེན། །སྡིག་གང་བསགས་དགེ་བ་གང་འགྲུབ་ལ། །དུས་ཀུན་ཏུ་རྟོག་དཔྱོད་ཞིབ་པར་ཐོངས། །སྡིག་མི་དགེའི་ལས་ལ་འགྱོད་པས་བཤགས། །དགེ་གང་འགྲུབ་
རྗེས་སུ་ཡི་རང་བྱོས། །ཆོས་ལོ་ཡག་སྙེ་མ་ལྟ་བུ་ལ། །དེར་མཆོག་དམན་བླང་དོར་མི་བྱ་བར། །ཀུན་གང་ཟག་གཅིག་ཉིད་འཚང་རྒྱའི་ལམ། །དོན་བཅུད་དུ་དྲིལ་ལ་ཉམས་སུ་ལོངས། །ཚིག་མང་དུ་སྨོས་པས་ཅི་ལ་ཕན། །
དོན་རང་སེམས་རང་གི་དཔང་པོར་ཞོག །རང་འདི་ཕྱི་ཀུན་ཏུ་མི་བསླུ་བས། །ཐབས་འདི་ལ་འབད་པ་སྙིང་གཏམ་ལགས། །མི་རྒན་པོའི་གཏམ་ལ་ཉན་སྤྲོ་ན། །བུ་ཁྱོད་ལ་ལྷ་ཆོས་སྐལ་བ་བདོག །མིང་སྐལ་བཟང་ཟེར་
བས་མི་ཕན་ལ། །ཆོས་ཚུལ་མཐུན་སྒྲུབ་པའི་སྐལ་བཟང་ལོངས། །མདོར་བསྡུ་ན་སྒོ་གསུམ་བྱ་བ་སོགས། །ཀུན་དམ་པའི་ཆོས་དང་ལེགས་མཐུན་ནས། །གཙང་སང་ངེར་རང་ཞེ་རང་ཉིད་ལ། །དུས་ཀུན་ཏུ་ཁྲེལ་བ་མེད་
པར་མཛོད། །འདི་སྨྲས་པས་དགེ་བ་འདི་ཡིས་མཐུས། །དུས་གསུམ་གྱི་སྐྱེ་འཕགས་དགེ་ཚོགས་ཀུན། །ཕྱོགས་གཅིག་སྡོམ་མཁའ་མཉམ་ཡིད་ཅན་འགྲོ། །ཀུན་རྣམ་མཁྱེན་ཐོབ་ཕྱིར་ཡོངས་སུ་བསྔོ། །ཆོས་རྣམ་དག་
» སྒྲུབ་པའི་བྱས་རྗེས་ལས། །མགོན་རྒྱལ་བའི་གོ་འཕང་མཆོག་ཐོབ་ནས། །དཔལ་མཁྱེན་བརྩེ་ནུས་པའི་གཏེར་མཛོད་ཀྱི། །མ་འགྲོ་བའི་དོན་ཆེན་བྱེད་པར་ཤོག ། ༧ ཅེས་སྙིང་གཏམ་དྲང་ཚིག་བརྗོད་པ་ཆུ་སྐྱེས་གསར་བའི་དོ་ཤལ་
215



ཞེས་བྱ་བ་འདི་ཡང་བཞར་རའི་ཕ་ཚན་གྱི་ཚ་བུ་སྐལ་བཟང་ཆོས་གྲགས་ཞེས་འབོད་པ་གང་དེས་བསྐུལ་ངོ་ལྡོག་མིན་ཙམ་དུ། སྤྲང་པོ་རོལ་མིང་འཛིན་པའི་དྲེད་པོ་དེའི་གང་ཤར་མར་མཁའ་སྤྱོད་གླིང་ནས་སུག་ལས་བགྱིས་པའོ། །དགེའོ། །
རོལ་བའི་རྡོ་རྗེའི་གསུང་འབུམ།
216



༄༅། །རྗེ་བླ་མའི་སྒོ་ནས་ཚེ་སྒྲུབ་བྱ་ཚུལ་མདོར་བསྡུས་བཞུགས།
217



གཅིག་
རོལ་བའི་རྡོ་རྗེའི་གསུང་འབུམ།
༄༅། ། ན་མོ་གུ་རུ་སུ་མ་ཏི་ཀིརྟི་ཤྲཱི་བྷ་ཏྲ་ཡེ། རྗེ་བླ་མའི་སྒོ་ནས་ཚེ་སྒྲུབ་བྱ་ཚུལ་མདོར་བསྡུས་ནི། སྐྱབས་སེམས་བྱས་ལ། ཨ་རང་གི་སྤྱི་བོར་ཆུ་སྐྱེས་བསིལ་ཟེར་སྟེང་
། །སྐྱབས་
གནས་ཀུན་འདུས་རྩ་བའི་བླ་མ་དང་། །དབྱེར་མེད་འཇམ་མགོན་བློ་བཟང་གྲགས་པའི་དཔལ། །སྐུ་མདོག་དཀར་གསལ་དམར་བའི་མདངས་ལྡན་ཞིང་། །ཞི་འཛུམ་སྤྱན་དཀྱུས་
རིང་ཞིང་དགྱེས་པའི་ཉམས། །ངུར་སྨིག་གསུམ་གསོལ་གསེར་མདོག་པཎ་ཞྭ་མཛེས། །ཕྱག་གཡས་ཆོས་འཆད་ཕྱག་རྒྱས་ཨུཏྤལ་སྟེང་། །ཡེ་ཤེས་རལ་གྲི་ཤེར་ཕྱིན་གླེགས་བམ་
འཛིན། །ཕྱག་གཡོན་མཉམ་བཞག་སྟེང་དུ་ཚེ་བུམ་ནི། །འཆི་མེད་ཡེ་ཤེས་བདུད་རྩིས་གང་བ་བསྣམས། །ཞབས་ཟུང་སྐྱིལ་ཀྲུང་མཚན་དཔེའི་ཕུང་པོ་སྨིན། །གནས་གསུམ་རྡོ་རྗེ་
218



3
གཉིས་
༄༅། །གསུམ་མཚན་ཧཱུཾ་འོད་ཀྱིས། །དགའ་ལྡན་ཞིང་དང་རང་བཞིན་ཆོས་དབྱིངས་ནས། །ཡེ་ཤེས་པ་རྣམས་སྤྱན་དྲངས་དབྱེར་མེད་གྱུར། །བླ་མའི་སྐུ་ལས་འོད་ཟེར་གྲངས་མེད་
ཀྱིས། །འཁོར་འདས་ཡོངས་ཀྱི་ཚེ་བཅུད་མ་ལུས་པ། །འོད་དང་བདུད་རྩིའི་རྣམ་པར་རབ་
བ་བསྡུས་ཏེ། །སྤྱན་དྲངས་བླ་མ་རྗེ་ལ་ཐིམ་ཞིང་དེའི། །ཕྱག་གི་ཚེ་བུམ་ནང་དུ་ཡོངས་སུ་
འཁྱིལ། །བླ་མའི་སྐུ་དང་ཚེ་ཡི་བུམ་ནང་ལས། །འཆི་མེད་བདུད་རྩིའི་རྒྱུན་བཟང་དཔག་མེད་པ། །བདག་གཙུག་ཚངས་བུག་ནས་ཞུགས་ལུས་ཀུན་གང་། །སྐྱེ་འཆི་བགྲེས་རྒུད་གཞོམ་
གཞིག་ཀུན་དང་བྲལ། །འཆི་མེད་རྡོ་རྗེའི་སྲོག་ལ་དབང་ཐོབ་གྱུར། །ཅེས་བརྗོད་ཅིང་བསམ་ལ། དམིགས་མེད་བརྩེ་བའི་གཏེར་ཆེན་སྤྱན་རས་གཟིགས། །དྲི་མེད་མཁྱེན་པའི་དབང་
219
པོད།



རོལ་བའི་རྡོ་རྗེའི་གསུང་འབུམ།
པོ་འཇམ་པའི་དབྱངས། །བདུད་དཔུང་མ་ལུས་འཇོམས་མཛད་གསང་བའི་བདག །དུས་མིན་འཆི་བ་འཇོམས་མཛད་ཚེ་དཔག་མེད། །གངས་ཅན་མཁས་པའི་གཙུག་རྒྱན་ཙོང་ཁ་པ། །བློ་བཟང་གྲགས་པའི་ཞབས་ལ་
གསོལ་བ་འདེབས། །ཞེས་དང་། ཨོཾ་ཨཱ་གུ་རུ་བཛྲ་དྷ་ར་སུ་མ་ཏི་ཀིརྟི་ཨ་མ་ར་ཎི་ཛཱི་ཝིན་ཏེ་མཱ་མ་ཨ་ཡུ་པུཎྱ་ཛྙཱ་ན་པུཏྟིཾ་ཀུ་རུ་སརྦ་སིདྡྷི་ཧཱུཾ་ཧཱུཾ་ནི་ཛ་སྭཱ་ཧཱ། ཞེས་གསོལ་འདེབས་དང་ཚེ་གཟུངས་ཅི་ནུས་བཟླས་ལ། མཐར།
བླ་མ་རྗེ་ཉིད་དགྱེས་བཞིན་རང་ལ་ཐིམ། །མཐའ་བྲལ་ལྟ་བའི་དབྱིངས་སུ་ཚེ་སྦའོ། །༧ ཞེས་བརྗོད་ཅིང་བསམ་ལ། བསྔོ་སྨོན་ཤིས་པ་བརྗོད་པས་མཐའ་བརྒྱན་ནོ། །ཞེས་རྗེ་བླ་མའི་སྒོ་ནས་ཚེ་བསྒྲུབ་བསྡུས་པ་འདི་ཡང་དགེ་སློང་བསམ་གཏན་གྱི་
མོས་ངོར། གྱི་ན་བ་རོལ་མིང་བས་སོ། །དགེའོ། །
220



གསུམ་
༄༅། ། རྗེ་བླ་མའི་སྒོ་ནས་ཚེ་སྒྲུབ་བྱ་བའི་ལག་ལེན་བཞུགས། ན་མོ་གུ་རུ་སུ་མ་ཏི་ཀིརྟི་ཤྲཱི་བྷ་ཏྲ་ཡེ། རྗེ་བླ་མའི་སྒོ་ནས་ཚེ་སྒྲུབ་བྱ་ཚུལ་ནི། སྐྱབས་སེམས་བྱས་ལ། ཨ་རང་གི་སྤྱི་བོར་པདྨ་ཟླ་བའི་སྟེང་། །རྩ་བའི་བླ་མ་
རྒྱལ་བ་བློ་བཟང་གྲགས། །ངོ་བོ་རིགས་གསུམ་མགོན་དང་ཚེ་དཔག་མེད། །སྐྱབས་ཀུན་འདུས་པའི་བདག་ཉིད་ཆེན་པོ་ལ། །འཆི་མེད་དངོས་གྲུབ་སྩོལ་ཕྱིར་གསོལ་བ་འདེབས། །གསོལ་བ་བཏབས་པས་བླ་མ་
རྗེ་ཉིད་ཀྱི། །སྐུ་ལས་འོད་ཟེར་དཔག་མེད་འཕྲོས་པ་ཡིས། །སྲིད་ཞིའི་ཁམས་ཀྱི་དྭངས་བཅུད་མ་ལུས་པ། །བསྡུས་ཏེ་འོད་དང་བདུད་རྩིའི་རྣམ་པ་རུ། །བླ་མ་རྗེ་དང་ཕྱག་གི་བུམ་པར་ཐིམ། །དེ་ལས་བདུད་རྩིའི་རྒྱུན་
བབས་རང་ལུས་གང་། །གཞོམ་བྲལ་རྡོ་རྗེའི་སྲོག་ལ་དྭབང་ཐོབ་གྱུར། །ཅེས་བརྗོད་ལ། དམིགས་མེད་བརྩེ་བའི་གཏེར་ཆེན་སྤྱན་རས་གཟིགས། །དྲི་མེད་མཁྱེན་པའི་དབང་པོ་འཇམ་པའི་དབྱངས། །བདུད་དཔུང་མ་
ལུས་འཇོམས་མཛད་གསང་བའི་བདག །དུས་མིན་འཆི་བ་འཇོམས་མཛད་ཚེ་དཔག་མེད། །གངས་ཅན་མཁས་པའི་གཙུག་རྒྱན་ཙོང་ཁ་པ། །བློ་བཟང་གྲགས་པའི་ཞབས་ལ་གསོལ་བ་འདེབས། །ཨོཾ་ཨཱ་གུ་རུ་སུ་མ་ཏི་
ཀིརྟི་ཨ་མ་ར་ཎི་ཛཱི་ཝིན་ཏེ་མཱ་མ་ཨ་ཡུ་པུཎྱེ་ཛྙཱ་ན་པུཏྟིཾ་ཀུ་རུ་ཧཱུྃ་སྭཱ་ཧཱ། ཞེས་བདུད་རྩི་འབེབས་སྦྱང་བྱེད་བཞིན་ཅི་ནུས་བཟླས་ལ། མཐར། བླ་མ་རྗེ་ཉིད་རང་ལ་དགྱེས་བཞིན་ཐིམ། །མི་འགྱུར་རྡོ་རྗེའི་ཚེ་དབང་མཆོག་ཐོབ་
221
པོད།



རོལ་བའི་རྡོ་རྗེའི་གསུང་འབུམ།
ནས། །མཐའ་བརྒྱད་བྲལ་བའི་དབུ་མ་ཆེན་པོའི་ཐུགས། །སྐྱེ་མེད་ཆོས་དབྱིངས་ངང་དུ་ཚེ་སྦའོ། །ཞེས་བརྗོད་ལ་བསྔོ་སྨོན་གྱིས་མཐའ་བརྒྱན་ནོ། ། ༧ ཞེས་རྗེ་བླ་མའི་ཚེ་སྒྲུབ་བསྡུས་པ་འདི་ཡང་དད་ལྡན་དགེ་སློང་བློ་བཟང་མིང་
ཅན་གྱི་ངོར། གྱི་ན་བ་རོལ་མིང་བས་སོ། །
༄༅། །རྗེ་ཚེ་འཛིན་མའི་སྒོ་ནས་ཚེ་སྒྲུབ་བསྡུས་པ་བཞུགས། ན་མོ་གུ་རུ་བྷུ རྗེ་ཚེ་འཛིན་མའི་སྒོ་ནས་ཚེ་སྒྲུབ་བསྡུས་པ་ནི། སྐྱབས་སེམས་བྱས་ལ། ཨ། སྤྱི་བོར་པད་ཟླར་རྩ་བའི་བླ་མ་དང་། །དབྱེར་མེད་རྒྱལ་བ་བློ་བཟང་
གྲགས་པའི་དཔལ། །འཆི་མེད་རྡོ་རྗེའི་སྐུ་བརྙེས་ཚེ་བུམ་འཛིན། །ཚེ་ཡི་ལྷ་ཚོགས་མ་ལུས་འདུས་པའི་དཔལ། །སྐྱབས་ཀུན་འདུས་ཞལ་རྗེ་ལ་གསོལ་བ་འདེབས། །རྗེ་ཡི་སྐུ་ལས་གསང་གསུམ་བདུད་རྩིའི་རྒྱུན། །
བདག་གཙུག་ཚངས་བུག་ནས་ཞུགས་ལུས་ཀུན་གང་། །འཆི་མེད་རྡོ་རྗེའི་སྐུ་མཆོག་ཐོབ་པར་གྱུར། །ཅེས་བརྗོད་ཅིང་བསམ་ལ། དམིགས་མེད་བརྩེ་བའི་གཏེར་ཆེན་སྤྱན་རས་གཟིགས། །དྲི་མེད་མཁྱེན་པའི་དབང་པོ་
འཇམ་པའི་དབྱངས། །བདུད་དཔུང་མ་ལུས་འཇོམས་མཛད་གསང་བའི་བདག །དུས་མིན་འཆི་བ་འཇོམས་མཛད་ཚེ་དཔག་མེད། །གངས་ཅན་མཁས་པའི་གཙུག་རྒྱན་ཙོང་ཁ་པ། །བློ་བཟང་གྲགས་པའི་ཞབས་ལ་
222



༣
༄༅། །གསོལ་བ་འདེབས། །ཨོཾ་ཨཱཐགུ་རུ་བཛྲ་དྷ་ར་སུ་མ་ཏི་ཀིརྟི་ཨ་མཱ་ར་ཎི་ཛཱི་ཝིན་ཏེ་མཱ་མ་ཨ་ཡུ་པཎེཛཱ་ན་པུཏྟིཾ་ཀུ་རུ་སརྦ་སིདྡྷི་ཧཱུྃ། ཅི་ནུས་བཟླས་ལ། མཐར། བླ་མ་རྗེ་ཉིད་དགྱེས་པ་ཆེན་པོ་ཡིས། །འོད་ཞུ་རང་ལ་
ཐིམ་པས་ཚེ་དབང་ཐོབ། །བླ་མའི་ཐུགས་དང་རང་སེམས་དབྱེར་མེད་ངང་། །བརྗོད་བྲལ་དབུ་མ་ཆེན་པོའི་དབྱིངས་ལ་བཞག །ཅེས་བརྗོད་ཅིང་ལྟ་ཐོག་ཏུ་མཉམ་པར་བཞག་ལ། རྗེས་སུ་བསྔོ་སྨོན་བྱའོ། ། ༧ ཞེས་རྗེ་བླ་
མའི་ཚེ་སྒྲུབ་བསྡུས་པ་འདི་ཡང་བློས་བསམ་ངོར། རྨོངས་པ་རོལ་མིང་བས་སོ། །
བཞི་བྱོན།
223
པོད།



17
རོལ་བའི་རྡོ་རྗེའི་གསུང་འབུམ།



༄༅། །འཇམ་པའི་དབྱངས་ལ་མར་མེ་ཕུལ་བའི་སྨོན་ཚིག་བློ་མཆོག་སྣང་བའི་དཔལ་སྟེར་ཞེས་བྱ་བ་བཞུགས།
225



གཅིག་
རོལ་བའི་རྡོ་རྗེའི་གསུང་འབུམ།
༄༅། །ན་མོ་གུ་རུ་མཉྫ་ཤྲཱི་ཡེ། དུས་གསུམ་རྒྱལ་བའི་མཁྱེན་རབ་ཕུང་བོ་ཀུན། །གཅིག་བསྡུས་རང་གཟུགས་འཇམ་དཔལ་དཔའ་བོ་ཆེ། །གཞོན་ནུའི་ཚུལ་འཆང་ཟུར་ཕུད་ལྔ་བ་
ཅན། །རྗེ་བཙུན་མཁྱེན་པའི་གཏེར་ཆེན་བརྩེ་བས་དགོངས། །ཁྱེད་ནི་བསྐལ་མང་སྔོན་ནས་མངོན་སངས་རྒྱས། །མ་རིག་མུན་པའི་སྒྲིབ་པ་ཀུན་དང་བྲལ། །མཁྱེན་གཉིས་ཡེ་ཤེས་
སྣང་བའི་གཏེར་མཛོད་འཆང་། །འགྲོ་ལ་ཤེས་རབ་སྣང་བ་སྩོལ་མཛད་ལྷ། །བདག་ཅག་ཐོག་མ་མེད་ནས་ད་བར་དུ། །མ་རིག་དབང་གིས་བསགས་སྒྲིབ་རབ་འཐུག་པས། །བླུན་ཞིང་
རྨོངས་པར་གྱུར་བའི་ངང་ཚུལའདི། །ཐུགས་རྗེའི་ཤུགས་ཀྱིས་མྱུར་དུ་བསལ་བའི་ཕྱིར། །རབ་མཛེས་རིན་ཆེན་སྣ་ལྔ་ལས་གྲུབ་པའི། །རབ་ཡངས་སྟོང་གསུམ་ཁྱོན་ལས་བརྒལ་བའི་
226



ཀ་
གཉིས་
༄༅། །སྐོང་། །རབ་དྭངས་མར་ཁུ་རྒྱ་མཚོས་ལེགས་བཀང་དབུས། །རབ་བརྗིད་ལྷུན་པོ་ལས་འཕགས་སྡོང་བུའི་རྩེར། །རབ་གསལ་ཉིན་བྱེད་ཟིལ་གནོན་མེ་འོད་འབར། །རབ་
འབྱམས་འོད་ལྔའི་ཟེར་འཕྲེང་འཕྲོ་བ་ལས། །རབ་མང་མཆོད་པའི་སྤྲིན་ཚོགས་དཔག་མེད་བཅས། །རབ་གུས་དད་པའི་གདུང་ཤུགས་དྲག་པོས་འབུལ། །དགྱེས་བཞེས་བདག་ཅག་
འགྲོ་བ་མ་ལུས་པའི། །སྒོ་གསུམ་བསགས་སྒྲིབ་མུན་ཚོགས་མཐར་བྱས་ནས། །ཕྱི་ནང་རིག་གཞུང་ཀུན་ལ་རབ་འཇུག་པའི། །དྲི་མེད་བློ་གྲོས་སྣང་བའི་དཔལ་མཆོག་སྩོལ། །མང་དུ་
ཐོས་ཤིང་ཐོས་དོན་བསམ་བསྒོམ་ལ། །མ་རྟོགས་ལོག་རྟོག་ཕྱོགས་རྟོགས་ཤེས་འཆལ་དང་། །ཐེ་ཚོམ་དྲི་མའི་དྲྭ་བ་ཀུན་བཅད་ནས། །རྣམ་དག་ཤེས་རབ་མཆོག་གི་སྣང་བ་སྩོལ།
227
པོད།



རོལ་བའི་རྡོ་རྗེའི་གསུང་འབུམ།
རྒྱལ་ཀུན་ཡབ་གཅིག་རྗེ་བཙུན་འཇམ་པའི་དབྱངས། །སྣང་གསལ་མར་མེ་མདངས་ལྡན་ཕུལ་བའི་མཐུས། །འཆད་རྩོད་རྩོམ་ལ་ཐོགས་པ་མི་མངའ་བའི། །བློ་མཆོག་སྣང་བ་ཐོབ་པར་བྱིན་གྱིས་རློབས། །སྐྱབས་གསུམ་
ཡོངས་འདུས་འཇམ་དཔལ་དཔའ་བོ་ལ། །གསལ་འཚེར་འོད་ཀྱི་མར་མེ་ལེགས་ཕུལ་དགེས། །མི་བརྗེད་གཟུངས་ཐོབ་སྤྱོབ་པའི་གཏེར་ཆེན་གྲོལ། །རྣམ་འབྱེད་ཤེས་རབ་སྣང་བའི་དཔལ་ཐོབ་ཤོག །ཞིང་གི་མཆོག་
གྱུར་འཇམ་དབྱངས་མགོན་པོ་ལ། །སྣང་གསལ་མར་མེས་ཕྲེང་བ་ལེགས་ཕུལ་མཐུས། །རླབས་ཆེན་ཟབ་གསལ་མྱུར་བའི་ཤེས་རབ་ཀྱི། །སྣང་བ་མྱུར་ཏུ་ཐོབ་པར་བྱིན་གྱིས་རློབས། །འཇམ་དཔལ་དབྱངས་ལ་གསལ་
འཚེར་མར་མེའི་ཚོགས། །ཕུལ་བས་བདག་ཅག་རྨོངས་པའི་མུན་བསལ་ནས། །རྒྱལ་བའི་བཀའ་དགོངས་ཆོས་ཚུལ་མཐའ་དག་ལ། །རྣམ་དག་བློ་གྲོས་ཐོགས་མེད་འཇུག་པར་ཤོག །འཇམ་དབྱངས་བླ་མར་མར་མེ་
ཕུལ་བ་དགེས། །བསྐལ་མང་བསགས་སྒྲིབ་དྲི་མ་ཡོངས་དག་ནས། །ཆོས་ཀྱི་སྤྱན་དང་མངོན་ཤེས་གསལ་སྣང་ཐོབ། །འགྲོ་བློ་ཆོས་ཀྱི་སྒྲོན་མེ་གསལ་བར་ཤོག །འཇམ་དཔལ་དབྱངས་ལ་མདངས་ལྡན་མར་མེའི་
ཚོགས། །ཕུལ་བ་བདག་གིར་མཛད་པའི་མཐུ་དཔལ་གྱིས། །མ་རིག་གཏི་མུག་སྨག་ཆེན་མཐར་བསྐྲད་ནས། །མཁྱེན་གཉིས་ཡེ་ཤེས་སྣང་བ་རྒྱས་པར་ཤོག །ཡང་ཡང་མར་མེ་ཕུལ་བས་དགེ་ཚོགས་མཐུས། །བདག་དང་
228



༄༅། ། འགྲོ་ཀུན་འཇམ་དཔལ་དབྱངས་ཉིད་ཀྱིས། །དགྱེས་བཞིན་རྗེས་བཟུང་ལམ་ལྔ་ས་བཅུ་རྫོགས། །འཇམ་མགོན་རྒྱལ་བའི་གོ་འཕང་ཐོབ་པར་ཤོག །དེ་ལྟར་ཞིང་ཁྱད་པར་ཅན་ལ་བསོད་ནམས་བསགས་ན་
འབྲས་བུ་མངོན་དུ་འབྱུང་བ་ཆོས་ཉིད་ཡིན་ཏེ། རྒྱུ་འབྲས་རྟེན་འབྱུང་ཟབ་མོ་ནམ་ཡང་བསླུ་བ་མེད་པའི་ཚུལ་ནི་རྒྱལ་བ་བདེན་པར་སྨྲ་བའི་བཀའ་ཚད་མ་ཡིན་པ་གདོན་མི་ཟ་བ་ཡིན་པས། སྐལ་བ་བཟང་པོ་མཆོག་དང་
ལྡན་པ་རྣམས་ཀྱིས་ལེགས་པར་འབད་པར་རིགས་སོ། ། ༧ ཞེས་རྗེ་བཙུན་འཇམ་པའི་དབྱངས་ལ་མར་མེ་ཕུལ་བའི་སྨོན་ཚིག་བློ་མཆོག་སྣང་བའི་དཔལ་སྟེར་ཞེས་བྱ་བ་འདི་ཡང་། བྱང་ཕྱོགས་ཙོང་ཁའི་ཉེ་འདབས་རྒྱལ་རོང་ཁྲི་གའི་ཡུལ་གྱི་ཉེ་
འདབས་ཀྱི་གྲྭ་བཙུན་མང་ཐོས་བསླབ་གསུམ་ནོར་ལྡན་དགེ་སློང་ཚོགས་གཉིས་རྒྱ་མཚོ་ནས་རིམ་གྲྭའི་ཚོགས་གླེང་སྐབས་འཇམ་དབྱངས་ལྷ་ཁང་དུ་མར་མེ་འབུལ་ཚེ་བསྐུལ་བའི་བཀའ་མ་ལྡོག་ཙམ་དུ། རྔ་རོང་གི་སྤྲང་འཁྱམ་འདུ་གསུམ་པ་བསྟན་པ་དར་རྒྱས་
རང་ལོ་ཉེར་གཉིས་ཀྱི་ཟླ་༩ཚེས་༡ལ་གང་ཤར་རང་ཤོང་སྤྱིར་བུ་ནས་འཕྲལ་དུ་སུག་ལས་བགྱིས་པའོ། །དགེའོ། །
གསུམ་
229
པོད།



ཅིང་༔
རོལ་བའི་རྡོ་རྗེའི་གསུང་འབུམ།
༄༅། །བདེ་བ་ལྟ་སྣང་ཙམ། བདེ་འགྲོ་ལ་ཡང་བདེ་བ་ལྟར་སྣང་ཙམ། །དོན་ལ་སྡུག་བསྔལ་ལས་ནི་མ་འདས་ཏེ། །ལྷ་ལ་འཆི་འཕོ་ལྟུང་བའི་སྡུག་བསྔལ་དང་། །ལྷ་མིན་འཐབ་རྩོད་དྲག་པོའི་སྡུག་བསྔལ་ལོ། །མི་ལ་སྐྱེ་
རྒ་ན་འཆིའི་སྡུག་བསྔལ་འབྱུང༌། །དེ་དག་ལ་ནི་འགྱུར་བའི་སྡུག་བསྔལ་ཞེས། །མཐོ་མཐའ་དམའ་ཞིང་དམའ་མཐའ་མཐོ་བར་འགྱུར། །འབྱོར་མཐའ་དབུལ་ཞིང་དབུལ་མཐའ་འབྱོར་ལྡན་འགྱུར། །བདེ་མཐའ་སྡུག་
སྡུག་མཐའི་བདེ་བར་འགྱུར། །མ་ངེས་བདེ་སྡུག་བར་མ་སྣ་ཚོགས་པ། །ཡང་ནས་ཡང་དུ་འགྱུར་ལྡོག་བྱེད་པས་ན། །འགྱུར་བའི་སྡུག་བསྔལ་ཞེས་སུ་བརྗོད་པའོ། །སྲིད་རྩེ་ནས་བཟུང་མནར་མེད་བར་རྣམས་སུ། །
ད་བཅུད་འབྱོར་བ་ཡོ་བྱད་གང་ཡིན་ཀྱང་། །ཀུན་ལ་ཁྱབ་པ་འདུ་བྱེད་སྡུག་བསྔལ་གྱིས། །མ་ཁྱབ་པ་ནི་ཁབ་རྩེ་ཙམ་ཡང་མེད། །དེ་དག་རྣམས་ནི་གང་དང་གང་ཡིན་ཡང་། །ལྟར་སྣང་ལ་ནི་བདེ་བ་ཙམ་སྣང་ཡང་
།
དོན་ལ་ཐམས་ཅད་སྡུག་བསྔལ་སྐྱེད་བྱེད་ལས། །ཡང་དག་བདེ་བ་སྤུ་ཙམ་མ་མཆིས་སོ། །གང་ཞིག་དུག་གསུམ་སྟོབས་ཤུགས་ཆེ་ཆུང་གིས། །བསྐྱེད་པའི་སྡུག་བསྔལ་ཡང་ནི་དེ་བཞིན་ནོ། །དུག་གསུམ་མེད་པས་དགེ་བ་
ཆེ་ཆུང་གི། །སྐྱོབས་པས་བདེ་བ་ཡང་ནི་དེ་བཞིན་ནོ། །དུག་གསུམ་ལས་བྱུང་སྡུག་བསྔལ་དེ་དག་ལས། །སྐྱོབ་མཛད་སྐྱབས་གནས་ཡང་དག་སུ་ལ་ཞུ། །དེ་ནི་ནམ་ཡང་བསླུ་བ་མི་འགྱུར་བའི། །དཀོན་མཆོག་རིན་ཆེན་
230



བཞི་
༄༅། ། གསུམ་ལ་ལེགས་པར་སྐྱབས། །སྐྱོབ་བྱེད་ཡང་དག་དམ་པའི་ཆོས་ཡིན་ཏེ། །དེ་ནི་དགེ་སྡིག་བླང་དོར་ཁོ་ན་ལགས། །དགེ་བའི་ཚོགས་ནི་སྲོག་འཚོའི་སྨན་ལྟར་བསྟེན། །སྡིག་ཀུན་ཚེ་སྲོག་འཕྲོག་པའི་དུག་
བཞིན་སྤོངས། །ལུང་མ་བསྟན་རྣམས་དགེ་བར་ཁ་ལོ་བསྒྱུར། །ཅི་བྱས་ཐམས་ཅད་ལྷ་ཆོས་གཤའ་མ་རུ། །ངེས་པར་འགྱུར་ཕྱིར་གཞོན་ཚེ་བརྩོན་དགོས་ལ། །རྒས་རྒུད་འཛོམས་དུས་སྒོ་གསུམ་ནུས་པ་ཞན། །དེ་བས་ད་
ལྟ་ལུས་སེམས་བདེ་བའི་སྐབས། །སྙིང་ནས་ལྷ་ཆོས་སྒྲུབ་འདོད་ཡོད་པ་ན། །ཆོས་འགོ་ཐོན་ཕྱིར་གབ་ས་སྐོང་ས་རེ། །མཆོག་གསུམ་ཐུགས་རྗེས་ངེས་པར་རྙེད་པ་ལགས། །ཆོས་ནི་ལོ་ཏོག་བཟང་པོའི་སྙེ་མ་བཞིན། །མི་
བཟང་བ་ནི་གཅིག་ཀྱང་མེད་པས་ན། །གང་ལ་མཇལ་བ་དེ་ལ་རབ་འབད་ནས། །ཉམས་ལེན་གནད་དོན་ཚེའི་མཐར་གཏུགས་པར་མཛོད། །དེ་ནི་དང་པོ་བཤེས་གཉེན་དམ་པ་ཡི། །ཞལ་གྱི་བདུད་རྩི་ལེགས་པར་ར་
མནོས་ནས། །དཀའ་གནད་ཀུན་ལ་ནང་བྱན་ཆུད་བྱས་ཏེ། །དབེན་པ་བསྟེན་ལ་སྒྲུབ་པ་སྙིང་པོ་བྱོས། །དེ་ཡང་ཉིན་བཞིན་རང་སེམས་རབ་བརྟགས་ནས། །སྡིག་ལྟུང་གང་རུང་ལས་རྣམས་འགྱོད་པས་བཤགས། །དགེ་
བ་གང་འགྲུབ་ཀུན་ལ་རབ་དགའ་ཞིང་། །རྗེས་སུ་ཡི་རང་ཆེན་པོས་གོང་དུ་སྤེལ། །འདི་ན་ལ་ལ་དུས་དང་མཐུན་པ་ཡི། །བག་མེད་མི་དགེའི་སྒོ་གསུམ་རབ་ཏུ་འབག །དགེ་བ་ཀུན་ལ་ཁྱད་གསོད་དང་བཅས་པས། །ཐ་
231
ད་རབ་



རོལ་བའི་རྡོ་རྗེའི་གསུང་འབུམ།
ཆད་མ་རབ་ལས་ལ་དགའ་བ་ཡིས། །འདོད་པ་བདེ་བ་འདོད་ཀྱང་བདེ་བའི་རྒྱུ། །དགེ་བའི་ཚོགས་རྣམས་མི་འདོད་དགྲ་ལྟར་འདོར། །མི་འདོད་པ་ཡི་སྡུག་བསྔལ་ཡིན་མོད་ཀྱང་། །དེ་རུ་མི་དགེའི་ཚོགས་ལ་རབ་ཏུ་ཞན།
ཉམ་ཆུང་ཕ་མ་འཇིག་རྟེན་ཕ་རོལ་ཏུ། །སོང་ཚེ་ཁྲེལ་མེད་བུ་ཡིས་ཁྱིམ་བཟུང་ནས། །དེ་དོན་སྡིག་པའི་འཁོར་ལོ་སྐོར་ཕོད་པའི། །མི་དེ་བླུན་རྨོངས་དུད་འགྲོ་ཕྱུགས་དང་མཚུངས། །བུ་ཡིས་ཕ་མའི་ཤུལ་ནས་སྡིག་
བསགས་ན། །ཇོ་རིའི་སྡིག་པས་འགགས་མོར་གནོད་པས་མཚོན། །བུ་སྡིག་པ་མར་གནོད་ཅིང་སྡུག་བསྔལ་ཚུལ། །དམ་པ་རྣམས་ཀྱིས་མང་དུ་གསུང་པ་ཡོད། །མཐོ་རིས་དགའ་ལྡན་གནས་སུ་སྐྱེས་ཞེས་པའི། །ཁ་
བཟང་གཡང་གི་ཚིག་སྙན་སྒྲོགས་མོད་ཀྱང་། །མངོན་མཐོར་སྐྱེ་བའི་རྒྱུ་བཟང་ཚུལ་ཁྲིམས་ཏེ། །དེ་ནི་ཁ་རལ་སྣ་ཟག་བྱས་ན་ཅི། །ས་བོན་མེད་པར་འབྲས་བུ་འབྱུང་བའི་ལུགས། །སྲིད་དམ་མི་སྲིད་དམ་པའི་ཆོས་ལ་
དྲིས། །ངེས་པར་ཕར་ནང་ཞིག་ནས་ཅི་བྱས་ཀྱང་། །ཆོག་པར་སེམས་འདི་བླུན་པོ་དག་གི་ལུགས། །བསྲུང་བྱ་མ་སྲུང་དགེ་བ་མ་བསྒྲུབ་པར། །རྣམ་པ་ཀུན་ཏུ་སྡིག་ལ་རབ་རྔམས་ནས། །ཉིན་མཚན་བག་མེད་ལས་ཀྱིས་
དུས་འདའ་བཞིན། །ཕྱི་མ་བདེ་བ་འདོད་པ་ཅི་འདྲ་འཁྲུལ། །ཉིན་ཞག་གཅིག་གི་བསྲུང་སྡོམ་གཙང་དག་ཅིག །དཀོན་ན་བདེ་འགྲོའི་སྒྲ་ཙམ་ཐོས་དཀའ་ན། །ཐར་བ་ཐོབ་པ་ཕ་རིའི་རྩེ་ལ་ཞོག །སངས་རྒྱས་གོ་འཕང་
232



༄༅། ། ནམ་མཁའི་ཕ་རོལ་ཡིབ། །ཨ་ཧོ་ཨ་ལ་བློ་གསལ་གཞོན་ནུའི་ཚོགས། །རང་གི་སེམས་འདི་རང་ལ་དབང་བས་ན། །ཅི་བྱས་དམ་པའི་ཆོས་སུ་འགྲོ་བ་ལ། །སྒོ་གསུམ་རྣལ་དུ་ཕོབ་ལ་ཚུལ་བཞིན་སྒྲུབས། །ལུས་
སེམས་གཉིས་ཀ་བདེ་ཞིང་སྐྱིད་པའི་དུས། །ལྷ་ཆོས་རྣལ་མ་སྒྲུབ་ལ་རབ་བརྩོན་ན། །དུས་ལ་བབས་ཚེ་དཔའ་བའི་གདེང་ལྡན་བཞིན། །དག་པའི་ཞིང་དུ་ཕ་ཁྱིམ་བུ་བཞིན་འགྲོ། །དེ་ནི་གཞོན་ཚེ་ལུས་སེམས་ཐམས་
ཅད་ལ། །ནུས་པ་ཡོད་ཚེ་རེམ་དགོས་གཞོན་ནུའི་ཚོགས། །དར་ལ་བབ་ཚེ་མི་བྱ་དགུ་བྱས་ན། །འཆི་ཚེ་འགྱོད་ཆེན་སྐྱེས་ཀྱང་བྱ་ཐབས་བྲལ། །རྒན་པོས་ཁ་ཏ་ལྷུར་ལེན་མཛད་པ་ལ། །ཐམས་ཅད་དགའ་བའི་རྗེས་སུ་ཡི་
རང་ནས། །ཐལ་སྦྱར་དད་ཅིང་བཀུར་བསྟི་བྱ་བའི་ཞིང་། །བསྟོད་བསྔགས་ཚིག་གི་མེ་ཏོག་འཐོར་ཡུལ་འགྱུར། །འདིར་སྨྲས་རྣམ་དཀར་དགེ་ཚོགས་དྲི་བཞོན་གྱིས། །འགྲོ་སྒྲིབ་སྡུག་བསྔལ་ན་བུན་མཐར་བསྐྲད་ནས། །
ཀུན་མཁྱེན་ཡེ་ཤེས་ཆེན་པོས་གཞལ་ཡས་སུ། །མ་རྣམས་སྐུ་གཉིས་གོ་འཕང་མཆོག་ཐོབ་ཤོག །
ལྔ་བྱོན།
233
པོད།



Ec7
-
རོལ་བའི་རྡོ་རྗེའི་གསུང་འབུམ།



༄༅། །ནམ་མཁའ་སུམ་དཀྲུག་གི་གདམས་པ།
235



པ
གཅིག་
རོལ་བའི་རྡོ་རྗེའི་གསུང་འབུམ།
༄༅། །ན་མོ་གུ་རུ་པདྨ་ཀ་རཱ་ཡ། ཨ་ཧོ། རང་རིག་སྐུ་གསུམ་དོན་གྱི་བླ་མ་མཁྱེན། །རང་རིག་རང་ངོ་འཕྲོད་པར་བྱིན་གྱིས་རློབས། །འཁོར་འདས་ཆོས་ཀུན་རྩ་བ་རང་སེམས་
ལགས། །སེམས་ཀྱི་གཞི་རྩ་བརྡར་ཤ་མ་ཆོད་ན། །འཁོར་བ་སྡུག་བསྔལ་མཚོ་ལས་ཐར་དཀའ་བས། །སེམས་ལ་བརྟག་ན་དབྱིབས་དང་ཁ་དོག་མེད། །དེ་ཕྱིར་གཅིག་དང་དུ་མ་ཀུན་
དང་བྲལ། །དཔེ་དང་གཏན་ཚིགས་གང་གིས་མི་མཚོན་ལ། །ངོ་བོ་སྟོང་བས་དབྱུང་གནས་འགྲོ་བ་མེད། །གདེང་གསལ་མ་འགག་སྤྲོས་པ་ཐམས་ཅད་ཞི། །སྤྲོས་མེད་སེམས་ཉིད་
མཐའ་བྲལ་ཆེན་པོ་ལ། །མ་བཅོས་རང་བཞག་ཅེར་གྱིས་བལྟས་པའི་ཚེ། །རང་རིག་རང་གསལ་ས་ལེ་བ་འདི་ནི། །བཟོ་མེད་རང་བབ་ལྷུག་གེར་སྐྱོང་བ་ན། །འདི་ཡིན་འདི་མིན་མེད
236



གཉིས་
༄༅། །ཀྱང་རྗེན་ནེ་བ། །མངོན་སུམ་ཉམས་སུ་མྱོང་བ་འདི་ཀའོ། །དེ་ཡང་ནམ་མཁའ་སུམ་དཀྲུགས་གདམས་པ་ནི། ཁོ་བོའི་རིགས་བདག་དམ་པ་དེ་ཉིད་ཀྱིས། །སྟོང་གསལ་ཕྱི་
ཡི་ནམ་མཁའ་བར་སྣང་ལ། །རྟོག་མེད་ནང་གི་ནམ་མཁའ་མིག་གཏད་ཚེ། །རིག་སྟོང་གསང་བའི་ནམ་མཁའ་རྗེན་པར་ཤར། །འདི་ནི་སྒོམ་གྱི་རྩ་བ་མཆོག་ཡིན་གསུངས། །ཡང་ན་
ཀུན་མཁྱེན་ཆོས་ཀྱི་རྒྱལ་པོ་ཡིས། །ཕྱི་རོལ་དཔེ་ཡི་ནམ་མཁའ་དག་པ་དང་། །ནང་གི་ཆོས་ཉིད་དོན་གྱི་ནམ་མཁའ་ཆེ། །གསང་བ་འོད་གསལ་སྙིང་པོའི་ནམ་མཁའ་སྟེ། །ནམ་མཁའ་
སུམ་དཀྲུགས་གདམས་པ་ཤེས་པར་མཛོད། །ཅེས་སོགས་རྡོ་རྗེའི་གསང་གདམས་དམ་པའོ། །དེ་ལྟའི་གདམས་པ་ཟབ་མོ་ངོ་འཕྲོད་ཚེ། །སྒོམ་མེད་ཡང་མེད་ངང་ལ་ཅོག་གེར་ཞོག
237
པོད།



རོལ་བའི་རྡོ་རྗེའི་གསུང་འབུམ།
མ་བཅོས་གུ་ཡངས་བློ་བདེ་ལྷུག་པར་ཞོག །འཛིན་རྟོག་རང་གྲོལ་འཛིན་མེད་ངང་ལ་ཞོག །ངོ་བོ་སྟོང་བ་སྐྱེ་མེད་ཆོས་ཀྱི་སྐུ། །གདེང་རྩལ་མ་འགགས་ལོངས་སྤྱོད་རྫོགས་པའི་སྐུ། །ཟུང་འཇུག་རོལ་བ་ཐུགས་རྗེ་སྤྲུལ་
བའི་གར། །སྐུ་གསུམ་ཡེ་ནས་རང་རིག་འདི་ལ་རྫོགས། །དེ་ལྟར་རང་བཞག་རྣལ་མའི་ངང་སྐྱོངས་དང༌། །རང་རིག་སྐུ་གསུམ་ཀློང་དུ་གདེངས་ཐོབ་པོ། །དགེ་བས་འཁོར་འཁྱམས་སྲིད་འགྲོ་མ་ལུས་པ། །ཁྱབ་བརྡལ་
གདོད་མའི་ཀློང་དུ་གྲོལ་གྱུར་ཅིག ། ༧ ཅེས་པའང་དགེ་སློང་བློ་བཟང་བསམ་གཏན་གྱི་བཞེད་ངོར། རྨོངས་པ་རོལ་མིང་བས་གང་ཤར་ཤར་མར་བྲིས་པའོ། །
༄༅། །སྙིང་རུས་དྲག་པོ་བསྐྱེད་རན། ན་མོ་གུ་རུ་མཉྫ་གྷོ་ཡ། ནམ་ཡང་བསླུ་མེད་དཀོན་མཆོག་རིན་ཆེན་གསུམ། །མ་ལུས་གཅིག་ཏུ་འདུས་པའི་གོང་བུ་ནི། །དཔལ་ལྡན་བླ་མ་དབང་གི་རྒྱལ་པོ་ཆེ། །ཆོས་ཀྱི་བློ་གྲོས་
གཙུག་གི་རྒྱན་དུ་བསྟེན། །ད་ལྟ་སྙིགས་མའི་དུག་མཚོ་འཕྱུར་བའི་སྐབས། །སུ་དང་སུ་ལ་ཐར་བའི་སྲོག་རྩ་འཕྲོག །སྐྱིད་སྡུག་གོ་འབྱེད་བློ་གྲོས་མིག་ལྡོང་མི། །གཞོན་ཆུང་ཚོགས་ལ་བླང་དོར་ཅུང་ཟད་སྨྲ། །གང་ལ་
བརྟེན་ན་འཁོར་བའི་འདམ་རྫབ་ལས། །ཡུད་ཀྱིས་སྒྲོལ་ཞིང་ཐར་བའི་སྐབས་གཙང་སར། །ལེགས་པར་ཕྱིན་པའི་ཐབས་བཟང་
ཟང་སྟོན་མཛད་པའི། །བཤེས་གཉེན་མཆོག་གི་ཞལ་གྱི་བདུད་རྩི་ལོངས། །འཆི་བ་ཞེས་བྱ་
238



གསུམ་
༄༅། ། ཀུན་གྱི་ཐོག་ཏུ་གདའ། །ཚེ་མཐར་ཕྱིན་པ་རེ་འགའ་ཙམ་ལས་དཀོན། །བགྲེས་གཞོན་རྣམས་ལ་གོ་རིམ་མ་མཆིས་པ། །འདི་ན་མངོན་སུམ་ཡིན་ནོ་གྲོགས་པོ་ལོ། །དལ་འབྱོར་ལུས་ནི་ཤིན་ཏུ་རྙེད་དཀའ་ཡང་། །
དེང་དུས་མི་ལ་བསམ་ན་དཀོན་རྒྱུ་མེད། །མི་ཁོམ་གནས་ངན་རྣམས་སུ་སྐྱེས་པ་དང་། །ཁྱད་པར་ཅི་ཡང་མེད་དོ་གྲོགས་པོ་ལོ། །བསམ་སྤྱོད་ཆོས་ལ་འཁོར་བ་ཤིན་ཏུ་དཀོན། །སྒོ་གསུམ་སྡིག་ལ་སྤྱོད་པ་ཤིན་ཏུ་མང་། །དེ་
ཚུལ་བསམ་ན་མི་ཁོམ་གནས་ལས་ཀྱང་། །ཤིན་ཏུ་ཐུ་བ་ལགས་སོ་གྲོགས་པོ་ལོ། །མི་ཁོམ་འགའ་ཡིས་སྡུག་བསྔལ་ཉམས་སུ་མྱོང་། །ལ་ལར་བླང་དོར་འབྱེད་པས་ནུས་པ་བྲལ། །འགའ་ཞིག་ཆོས་དང་ཆོས་མིན་མི་ཤེས་
པས། །སྡིག་བསགས་ལས་ལ་ནུས་མེད་གྲོགས་པོ་ལོ། །འདི་ན་ཆོས་ཀྱི་སྒྲོན་བསྐལ་མཇུག་མ་བསྡུས། །དགེ་དང་སྡིག་པའི་ལས་ཀྱི་དབྱེ་བ་ཤེས། །ཤེས་བཞིན་སྡིག་ཆེན་དུག་རྒོད་རབ་འཐུང་ན། །སྡིག་འབྲས་ཤིན་ཏུ་
སྟོབས་ཆེ་གྲོགས་པོ་ལོ། །མ་བྱིན་ལེན་པ་སྡིག་གྲབ་མི་བརྩི་བ། །སྟོན་པའི་འཁོར་བཞིར་མ་གསུང་གསང་ཆོས་ཤིག །ལྐོག་ཏུ་གསུང་བསྐུར་མཛད་པ་དེང་དུས་མིས། །ཐོས་པ་མིན་ན་སྡིག་ཆེ་གྲོགས་པོ་ལོ། །དེ་མཚུངས་
ལྟ་ དགོས་པ་ཡོད་མེད་ཐམས་ཅད་ལ། །རྣམ་པ་ཀུན་ཏུ་རྫུན་ལ་རབ་འབད་དེ། །སྨྲ་ཡུལ་མཆོག་དམན་ཀུན་ལ་ཁྱད་མེད་དུ། །མནའ་དང་བཅས་འདི་སྡིག་ཆེ་གྲོགས་པོ་ལོ། །ཤ་ལྤགས་དོན་དུ་གཉེར་ནས་སྲོག་གཅོད་ཀྱི།
239



ག་
རོལ་བའི་རྡོ་རྗེའི་གསུང་འབུམ།
ལས་ལ་སྲོག་ལེན་དཔག་མེད་འཇལ་དགོས་ཤིང་། །བསྡུས་འཇོམས་གནས་ངན་དག་ཏུ་སྐྱེ་བ་སོགས། །སྡིག་སྟོབས་ཤིན་ཏུ་ཆེའོ་གྲོགས་པོ་ལོ། །མྱོས་འགྱུར་རིགས་དང་དུག་རིགས་རྣམས་ལ་ནི། །བག་མེད་སྤྱད་ན་དུ་
འབོད་ཆེ་ཆུང་དུ། །བཙོ་བསྲེག་བཅད་གཏུབ་དཔག་མེད་སྡུག་བསྔལ་ཞིང་། །སྦྱིན་མཁན་ཉེ་འཁོར་སྐྱེའོ་གྲོགས་པོ་ལོ། །ལོག་གཡེམ་མི་ཚངས་སྤྱོད་པའི་རྒྱུ་བྱས་ནས། །འབྲས་བུ་ཤར་མ་རི་དང་མནར་མེད་གནས། །སྐྱེ
ཞིང་བསྐལ་བར་སྡུག་བསྔལ་མྱོང་ངེས་ཕྱིར། །ཞེ་བཅད་དྲག་པོས་སྤང་མཛོད་གྲོགས་པོ་ལོ། །སྡིག་གྲོགས་ཞེས་བྱ་མཆེ་བ་གཙིགས་པ་མིན། །རྣམ་ཀུན་སྡིག་ལ་བག་མེད་སྦྱོར་བ་ནི། །སྡིག་ཏོ་ཅན་དང་ཁྱད་པར་མི་འདུག་
པས། །དེ་ལ་ཡང་ཡང་ཟོན་གྱིས་གྲོགས་པོ་ལོ། །ཁྱིམ་ལ་དགའ་བར་བྱ་བའི་གནས་མ་ཡིན། །བུད་མེད་ཚོགས་ནི་འགོང་བོའི་ཞོན་པ་འདྲ། །རབ་བྱུང་སྡེར་ཆགས་རྣམས་ནི་རང་བཞིན་གྱིས། །བསླུ་ཤས་ཤིན་ཏུ་ཆེ་འོ་
གྲོགས་པོ་ལོ། །དགའ་བའི་ཡུལ་ནི་བུད་མེད་ལུས་ཡིན་མོད། །གཅེས་ཤིང་ཕང་ལ་འོ་བྱེད་འཁྱུད་མཁན་མིས། །བཤང་གཅིའི་སྣོད་ལ་དགའ་བ་ལོག་ཤེས་ཡིན། །ཁྱི་ཕག་སྤྱོད་ཡུལ་དང་མཚུངས་གྲོགས་པོ་ལོ། །མི་
གཙང་འབག་སྐྱལ་ཡང་ཡང་བྱི་དོར་བྱས། །སྣ་ཚོགས་གོས་དར་རྒྱན་གྱིས་རབ་སྤྲས་ཀྱང་
། །དོན་ལ་བཤང་སྒོང་དར་གྱིས་བཏུམ་པ་དང་། །ཁྱད་པར་མེད་པ་ཤེས་སམ་གྲོགས་པོ་ལོ། །འཛུམ་ཁྲོའི་རྣམ་འགྱུར་མི་རྟག་བུད་
240



བཞི་
༄༅། །མེད་ལུས། །རྫས་ངན་མི་གཙང་སོ་ལྔའི་སྐུལ་བ་དེ། །རུལ་ཞིང་མྱག་པའི་དྲི་ངན་འཐུལ་བ་ནི། །ཤིན་ཏུ་སྐྱུག་བྲོའི་གནས་སོ་གྲོགས་པོ་ལོ། །ན་ཆུང་ལུས་ལ་ཆགས་སྲེད་སྤྱོད་པ་ནི། །ཁྱི་ཕག་དག་གི་བཤང་བ་ཟ་
བའི་དུས། །ཞིམ་མངར་སྣང་བས་རྔམས་པར་སྤྱོད་པ་དང་། །ཁྱད་མེད་འདྲ་མཉམ་ཡིན་ནོ་གྲོགས་པོ་ལོ། །མགུ་བའི་ཚེ་ན་འཛུམ་ཞིང་ཟུར་མིག་གཡོ། །སྐད་ཅིག་རེ་ལ་ཁྲོ་གཏུམ་མི་སྡུག་འགྱུར། །བལྟ་ཉེས་ཙམ་རེས་
ཚིག་རྩུབ་མདའ་ལྟར་འཕེན། །བཞིན་རས་དཀར་ནག་འཚོ་དཀའ་གྲོགས་པོ་ལོ། །ཁྱིམ་ཐབས་བཟུང་ན་ཁྱི་ཕག་ཚང་གནས་འདྲ། །ཡན་ལག་རུམ་ཡང་མི་གཙང་བཤང་གཅིའི་གོས། །ཤིན་ཏུ་དྲི་ངན་བྲོ་ལ་དགའ་བ་འདི། །
བླུན་རྨོངས་ཁྱི་དང་འདྲ་འོ་གྲོགས་པོ་ལོ། །བྱིས་ཕྲུག་རྣམས་ཀྱི་གོས་ལྷམ་བཙེམ་དྲུབ་དང་། །ངུ་སྡུག་འདོན་པས་རྣ་བ་དལ་མི་བཅུག །དེ་དག་དོན་དུ་སེམས་ལ་སྡུག་འཚེར་མང་། །སྡུག་ལས་སྐྱིད་པ་དཀོན་ནོ་གྲོགས་པོ་
ལོ། །ཆུང་ངུའི་ཚེ་ན་ཁ་ཡི་ཟས་རྣམས་འཕྲོག །ན་ཚོད་སོན་ཚེ་ལག་གི་ནོར་རྣམས་འཕྲོག །རང་ཉིད་རྒས་ཚེ་ཁྱད་གསོད་དང་བཅས་པས། །དྲིན་ལན་བསྡིག་མོས་འཇལ་ལོ་གྲོགས་པོ་ལོ། །བུད་མེད་བུ་རྒྱུད་གསོ་
w འགེབས་སེམས་ཁྲལ་ཆེ། །སྡིག་མང་བསགས་ལས་དགེ་བ་སྒྲུབ་ལོང་དཀོན། །རྣམ་པ་ཀུན་ཏུ་མི་དགེར་འབག་པས་ན། །འདི་སྡུག་ཕྱི་སྡུག་གཏོང་ངོ་གྲོགས་པོ་ལོ། །ཉིན་མཚན་ཤ་ཐང་ཆད་བཞིན་འབད་རྩོལ་གྱིས། །
241
a?



རོལ་བའི་རྡོ་རྗེའི་གསུང་འབུམ།
བསགས་པའི་ནོར་རྫས་ཐམས་ཅད་དེ་ལ་གཟད། །སོས་དལ་སྡོད་ལོངས་མེད་པར་དེ་དོན་ལ། །བྲན་ལྟར་བྱེད་དགོས་འདི་སྡུག་གྲོགས་པོ་ལོ། །རྒྱུ་ནོར་ཟས་གོས་ནོམ་རྫས་འབྱོར་བ་ཀུན། །བཟའ་ཚོའི་དོན་དུ་ཆུད་
གཟོན་བྱས་པ་ལས། །ཞིང་གི་ཕྱོགས་ལ་བསོད་ནམས་བསགས་པ་དཀོན། །འབད་པ་དོན་མེད་ཡིན་ནོ་གྲོགས་པོ་ལོ། །རང་བྱས་སྡིག་པའི་ལས་ཀྱི་ཁུར་བོ་ནི། །ཤིན་ཏུ་ལྕི་བའི་ཚོགས་ནི་མང་བསགས་པ། །རང་ཉིད་
གཅིག་པུས་ཁུར་དགོས་ངེས་པར་སྣང་། །དེ་ལ་དགའ་ཚོར་ཆེ་འམ་གྲོགས་པོ་ལོ། །རྣམ་སྨིན་ཁུར་ཆེན་གཞན་དོན་སྤྲོ་བ་མེད། །གཞན་ལ་བགོ་བྱ་བྱེད་ཚུལ་ཅི་ལ་ཡོད། །ཁུར་བའི་གྲོགས་ནི་གཅིག་ཀྱང་མེད་པས་ན། །དེ་
དུས་འགྱོད་ཀྱང་འཕྱིས་སོ་གྲོགས་པོ་ལོ། །ཕ་རྒན་འདས་ཤུལ་སྡིག་མང་བསགས་པས་ན། །བུ་ལ་སྐྱེ་དྲན་མ་ཆོད་གནོད་བྱེད་ལགས། །དེ་བས་བློ་སྣ་དགེ་ལ་ལེགས་བཀོལ་ན། །བུ་སྐྱེས་སྐལ་བ་ལྡན་ནོ་གྲོགས་པོ་ལོ། །
ལས་བྱས་རྣམ་སྨིན་བསྐལ་མང་ཆུད་མི་ཟ། །ནམ་ཞིག་རང་ལུས་ཁོ་ནའི་སྟེང་དུ་སྨིན། །དེ་ཚེ་ཤིན་ཏུ་བཟོད་པའི་ཐབས་དང་བྲལ། །དེ་དོན་ད་ལྟ་ཤེས་དགོས་གྲོགས་པོ་ལོ། །དགེ་སྡིག་བླང་དོར་མི་ཤེས་སྡིག་ལ་སྤྱོད། །
བདེ་སྡུག་འདམ་ག་ལོག་ནས་སྡུག་བསྔལ་བསྒྲུབ། །བླུན་པོའི་ངང་ཚུལ་འདི་ནི་མཚང་རེ་ཆེ། །མཚང་ཆེན་མྱུར་ཏུ་འདོར་མཛོད་གྲོགས་པོ་ལོ། །བརྩེ་མེད་འཆི་བདག་ཁ་རུ་མ་ཆུད་གོང་། །ལུས་བདེ་སེམས་བདེ་དགའ་སྤྲོ་
242



༣
༄༅། ། ལྡན་པའི་དུས། །རྣམ་དག་ལྷ་ཆོས་ལེགས་པར་བསྒྲུབ་པ་ལ། །ཀུན་ནས་འབད་འབུང་འདོན་དགོས་གྲོགས་པོ་ལོ། །འཆི་བའི་ཚེ་ན་ནད་གཅོད་སྡུག་བསྔལ་འབྱུང་། །བར་དོའི་གཡང་སར་འཁྲུལ་སྣང་མང་
པོས་མནར། །ངན་སོང་གནས་སུ་སྡུག་བསྔལ་དུ་མས་གཙེ། །དེ་དུས་བཟོད་པར་དཀའ་འོ་གྲོགས་པོ་ལོ། །བསྡིག་ལ་བག་ཆགས་འཐུག་པས་ངང་གིས་འཇུག །དགེ་ལ་བག་ཆགས་སྲབ་པས་འཇུག་དཀའ་ཡང་། །བློ་སྣ་
མི་མང་བློ་ཐག་རྦད་བཅད་ཀྱིས། །དགེ་བ་མྱུར་ཏུ་སྒྲུབ་རན་གྲོགས་པོ་ལོ། །ལྷ་ཆོས་ལུས་དང་གྲིབ་ལྟར་རང་ལ་འགྲོགས། །གཞན་ལས་བཙལ་ཞིང་རིན་གྱི་ཉོ་དགོས་མིན། །སྒོ་གསུམ་དགེ་བའི་ལམ་དུ་གཞོལ་བ་ལ། །
ང་རུས་དྲག་པོ་བསྐྱེད་རན་གྲོགས་པོ་ལོ། །རབ་ཏུ་བྱུང་ན་སྟོན་པས་རྗེས་སུ་འཛིན། །མཐའ་མེད་འཁོར་བ་
བ་མཐའ་ཅན་ངེས་པར་བྱེད། །བརྩོན་པས་བསྒྲུབ་ན་ཚེ་གཅིག་ས་
སངས་རྒྱས་ཉིད། །མི་རིང་ལག་སོར་རྩེར
འགུགས་གྲོགས་པོ་ལོ། །རྫོགས་དུས་བསླབ་པ་ཡོངས་རྫོགས་སྲུང་བ་དང་། །རྩོད་དུས་ཉེས་བྱས་ཕྲ་མོ་བསྲུང་བ་གཉིས། །ཕན་ཡོན་མཉམ་ཞེས་རྒྱལ་བའི་བཀའ་ལུང་འདི། །རྗེས་སུ་ཡི་རང་གནས་སོ་གྲོགས་པོ་ལོ། །
ཁྱིམ་པའི་སྐྱེ་བོས་ཚེ་གང་དགེ་སྦྱོར་དང་། །རབ་བྱུང་དག་གིས་སྐད་ཅིག་དགེ་བསྒྲུབ་ལ། །འགྱུར་ཁྱད་ཤིན་ཏུ་དཔག་དཀའ་བདོག་པ་ནི། །རྟེན་གྱིས་ཁྱད་པར་འཕགས་སོ་གྲོགས་པོ་ལོ། །ཉེས་དམིགས་ཆེ་ཚུལ་ཅུང་ཟད་
243
ལྟ་
པོད།



རོལ་བའི་རྡོ་རྗེའི་གསུང་འབུམ།
རྒྱས་ཙམ་སྨྲས། །ཕན་ཡོན་མདོ་ཙམ་སྨོས་པ་འདི་ཡིས་མཚོན། །མང་དུ་སྨོས་ལ་ཚིག་ཚོགས་མང་འགྱུར་བས། །དེ་དོན་ལེགས་པར་སོམ་དང་གྲོགས་པོ་ལོ། །ཐུར་རྒྱུག་ཆུ་བོ་ར་བའི་མི་ཁེག་ལྟར། །ཐུར་འཁོར་མི་ཡི་ཁ་
ཏ་ལེན་དཀའ་ཡང་
། །བསམ་བཟང་རྒན་པོའི་གཏམ་ལ་ཉན་སྤྱོད་ན། །འཕྲལ་ཡུན་ཀུན་ཏུ་དགེའོ་གྲོགས་པོ་ལོ། །འདི་སྨྲས་དགེ་བས་འདི་མཐོང་གཞོན་ནུའི་ཚོགས། །བློ་སྣ་རྣམ་པར་དཀར་བའི་ལས་ལ་ཞུགས། །རྣམ་
དག་དགེ་ཆོས་གཙང་མ་ལེགས་སྒྲུབ་ནས། །ས་ལམ་སྤངས་རྟོགས་ཡོན་ཏན་མཐར་ཕྱིན་ཤོག ། ༧ ཅེས་པ་འདི་ཡང་རབ་མིང་འཛིན་པ་གཞོན་ནུ་རང་བཞིན་བཟང་ཞིང་དུལ་བའི་ངང་ཚུལ་ཅན་རབ་ཏུ་བྱུང་ཡང་དེང་སྐབས་ཡར་གྱི་དམ་པའི་ལྷ་
གྲལ་མར་གྱི་ཁྱིམ་པའི་ཁྱི་གྲལ་གང་ལ་ཡོང་མི་ཐེ་བའི། བར་མ་ལོང་དུ་བར་དོའི་འགྲོ་བ་བཞིན། རང་གནས་སུ་སྡོད་མི་ཚུགས་པར་འགྲོ་ཡུལ་དང་འདུག་ཡུལ་གཏད་སོ་བྲལ་བ། བྱ་བ་ལས་དོན་འདི་ཡོད་གང་ཡོད་མེད་པར་གྲོང་ཁྲོད་རྣམས་སུ་སྒྱུར་མ་རླུང་གི་ཁུར་
བ་ལྟར་རྣམ་གཡེང་ཟ་ཟིའི་ངང་དུ་འཕྱན་པ་དག་ལ་འཕྲིན་འདི་སྤྲང་བའོ། །འདི་མཐོང་དང་དུ་ལེན་པ་དག་གི་ཤེས་རྒྱུད་བསླུ་མེད་མཆོག་གསུམ་རྒྱ་མཚོའི་བྱིན་གྱིས་རླབས་ནས། ཤིན་ཏུ་རྣམ་པར་དཀར་བའི་ལམ་ལ་ཞུགས་ནས་ཚེ་ལུས་འདི་ལ་བྱང་ཆུབ་མཆོག་གི་
ལམ་སྣ་ཟིན་པའི་དཔལ་དམ་པ་གྱུར་ཅིག ། དགེའོ། །
244



ཀ་
དྲུག་
༄༅། ། གསང་ཆེན་ཟབ་མྱུར་ལམ་གྱི་ཁྱད་ཆོས། ན་མོ་གུ་རུ་མཉྫ་ཤྲཱི་ཡེ། ཨེ་མ་རྒྱལ་ཀུན་སྤྱི་དཔལ་མཁས་གྲུབ་རྒྱ་མཚོ་ཡི་གཙུག་རྒྱན། །ཉམ་ཐག་སྙིགས་འགྲོ་འདྲེན་པ་ཟླ་བྲལ་གྱི་དེད་དཔོན། །ངུར་སྨྲིག་ཟོལ་འཛིན་
སྐལ་བཟང་མཁྱེན་བརྩེ་ཡི་དཔལ་ལྡན། །བདག་གཙུག་བདེ་ཆེན་འཁོར་ལོའི་མཛེས་རྒྱན་དུ་བཞུགས་ཤིག །རྗེ་བཙུན་བླ་མའི་ཐུགས་ཀློང་ཟབ་ཡངས་ཀྱི་མཚོ་ལས། །ལེགས་པར་འོང་བའི་གདམས་པ་ཡིད་བཞིན་གྱི་
ནོར་བུ། །སྙིང་གི་བང་མཛོད་དཀྱིལ་དུ་གཅེས་སྤྲས་སུ་སྦས་པ། །དེ་རིང་དད་ལྡན་བུ་ལ་བགོས་སྐལ་ཞིག་སྟེར་ན། །གདོད་ནས་མི་འགྱུར་དོན་དམ་རང་བཞིན་གྱི་གནས་ལུགས། །མ་རིག་ཉོན་མོངས་སྦུབ་ལས་མངོན་
གྱུར་དུ་མ་མཐོང་། །གང་གི་དྲིན་ལས་བདེ་བ་ཆེན་པོ་ཡི་ཡེ་ཤེས། །མངོན་སུམ་སྟོན་ཚེ་ལོག་རྟོག་དགྲ་རྐུན་ལ་མ་ཤོར། །གཞི་རྒྱུད་བདེ་གཤེགས་སྙིང་པོ་ཐམས་ཅད་ལ་ཁྱབ་ཅིང་། །ཡེ་ནས་རང་དང་འདུ་འབྲལ་མེད་པ་
ཞིག་ཡིན་ཡང་། །དབུལ་བོའི་ཐབས་ཀྱི་འོག་གི་རིན་པོ་ཆེའི་གཏེར་བཞིན། །ད་ལྟའི་བར་དུ་ངོས་མ་ཟིན་པ་འདི་མཚང་ཆེ། །ཐོག་མ་མེད་ནས་ད་བར་སྲིད་པ་རུ་འཁྱམས་ནས། །ཟོ་ཆུན་རྒྱུན་ལྟར་སྡུག་བསྔལ་རྣམ་གསུམ་
གྱིས་མནར་ཞིང་། །བདེ་མེད་སྡུག་བསྔལ་དུ་མས་ཡང་ཡང་དུ་གཙེས་པའི། །སྲིད་མཚོ་འདི་ལས་ད་དུང་ཐར་བ་ཞིག་དཀའ་འོ། །དེ་བས་འབད་པ་དུ་མས་མཚན་ལྡན་གྱི་བླ་མ། །སྒོ་གསུམ་འགྱུར་བ་མེད་པའི་མོས་གུས་
245
པོད།



རོལ་བའི་རྡོ་རྗེའི་གསུང་འབུམ།
ཀྱིས་བསྟེན་ནས། །དེའི་གསུང་བཀའ་བཞིན་བསྒྲུབ་པ་སྙིང་པོ་རུ་བྱས་ཏེ། །ཚེ་འདིར་ཐར་བ་མཆོག་གླིང་ཕྱིན་པ་ཞིག་བགྱིད་འཚལ། །དུས་གསུམ་རྒྱལ་བ་ཀུན་ལས་ལྷག་པ་ཡི་བཀའ་དྲིན། །སྲིད་པའི་མཐའ་ལ་ཐུག་
བར་གཞལ་བ་རང་དཀའ་བས། །ཚུལ་འདི་བསམ་ན་ལུས་ཀྱི་བ་སྤུ་ཀུན་གཡོ་ཞིང་། །མིག་ནས་མཆི་མ་འཐོར་བའི་དད་མོས་ཞིག་ཐོབ་འོང་། །དེ་ཕྱིར་བཀའ་དྲིན་ཆེ་མཆོག་ལྡན་པ་ཡི་སློབ་དཔོན། །དུས་གསུམ་རྒྱལ་བ་
ཡོངས་འདུས་སྤྱི་དཔལ་དུ་མཐོང་ནས། །བཟོད་མེད་གདུང་ཤུགས་དྲག་པོས་ཡང་ཡང་དུ་གསོལ་འདེབས། །བླ་མའི་ཐུགས་དང་རང་སེམས་དབྱེར་མེད་དུ་བསྲེས་ལ། །སེམས་ཞེས་བྱ་བ་གྱ་གྱུ་རིག་རིག་ཅིག་ཡོད་པ། །
བལྟས་པས་མི་མཐོང་བརྡས་པས་ཟིན་པ་ནི་མི་འདུག །བཏང་བའི་ཚེ་ན་མི་འགྲོ་བཙལ་བས་ཀྱང་མི་རྙེད། །མ་མཐོང་མ་རྙེད་པ་ཡི་སྟོང་བའི་ཕྱོགས་ངེས་ལ། །སྟོང་བ་བྱང་ཆད་མ་ཡིན་མུ་བཞི་ལས་འདས་ཤིང་། །རང་
བཞིན་གསལ་དྭངས་མ་འགག་སྟོན་དུས་ཀྱི་ནམ་མཁའ། །སློད་རྐྱེན་གསུམ་དང་བྲལ་བ་ལྟ་བུ་ཡི་ངང་འདི། །སེམས་ཉིད་རིག་པའི་རང་བཞིན་གསལ་བའི་ཕྱོགས་ཡིན་པས། །སྟོང་དང་གསལ་བ་སོ་སོ་རིས་ཆད་ནི་མ་
ཡིན། །ཡེ་ནས་དབྱེར་མེད་ནམ་ཡང་འདི་འབྲལ་རང་མེད་དེ། །གཉིས་མེད་ཟུང་དུ་འཇུག་པའི་བདག་ཉིད་ཅན་དེ་ནི། །བསམ་བརྗོད་ཡུལ་ལས་འདས་པའི་གནས་ལུགས་རང་ཡིན་ནོ། །གནས་ལུགས་སྟེང་དུ་མ་བཅོས་
246



ལགས
བདུན་
༄༅། །རང་བབ་ཀྱི་ཚུལ་དུ། །རང་བཞག་ལྷུག་པར་རྣལ་མའི་ཚུལ་ལུགས་འདི་བསྐྱང་ན། །མཐོང་མ་མྱོང་བའི་རང་བཞིན་བརྗོད་བྲལ་གྱི་གནས་ལུགས། །མཐའ་བྲལ་རིག་པའི་རང་ཞལ་མངོན་སུམ་དུ་མཇལ་འོང་།
འབད་ཅིང་རྩོལ་བའི་སྒྲུབ་པའི་བྱ་བ་ལ་ལྟོས་དང་
། །མོས་གུས་དྲག་པོའི་སྟོབས་ཀྱིས་རང་བྱུང་གི་གནས་ལུགས། །བཙན་ཐབས་ཚུལ་གྱི་ངོ་བོ་མངོན་སུམ་དུ་འཕྲོད་པ། །གསང་ཆེན་ཟབ་མྱུར་ལམ་གྱི་ཁྱད་ཆོས་རང་
གས་སོ། །ཐུགས་རྗེ་བྱིན་རླབས་གཏེར་མཛོད་དཔལ་ལྡན་གྱི་བླ་མ། །རིགས་རྣམ་ཀུན་ཀྱི་བདག་པོ་དེ་ཉིད་ལ་རྟག་ཏུ། །ནམ་ཡང་མི་ཕྱེད་དད་གུས་འགྱུར་མེད་ཀྱི་ངང་འདི། །གེགས་སེལ་བོག་འདོན་ཀུན་ལ་ཟབ་ཁྱད་
ཀྱི་ཆོས་སོ། །དཔེར་ན་སྙོག་མའི་ཆུ་དེ་མ་བཅོས་པ་བཞག་ནཱ། །རྡུལ་ཚོགས་རང་སར་དྭངས་པ་རང་བཞག་གི་ཆོས་ཉིད། །དེ་བཞིན་རང་རིག་ངང་ལ་རང་བབ་གྱིས་བཞག་ན། །རྟོགས་ཚོགས་རང་སར་གྲོལ་ནས་ཆོས་
ཉིད་ཀྱི་ཡོ་ལང་། །སྤྲོས་པ་ཀུན་ཟླུམ་ཐིག་ལེ་ཉག་གཅིག་གི་རིག་པ། །ངོ་བོ་སྟོང་ཆེན་ཀློང་ཡངས་ཧཱར་སངས་དེ་ཆོས་སྐུ། །གདེངས་རྩལ་མ་འགག་ཧྲིག་གེར་གསལ་བ་དེ་ལོངས་སྐུ། །གཉིས་མེད་རོལ་བ་ཐུགས་རྗེ་ཀུན་
* གསལ་དེ་སྤྲུལ་སྐུ། །འཁོར་འདས་གཉིས་ཀ་རིག་པ་གཅིག་པུ་ཡི་རོལ་རྩལ། །རང་བྱུང་རིག་པའི་གཤིས་ལ་འཁོར་འདས་ནི་གཉིས་མེད། །གཞི་ལམ་འབྲས་བུ་ཐམས་ཅད་རིག་སྟོང་གི་ཀློང་དུ། །མ་བཅོས་ངང་གི་
247
ར
S!



རོལ་བའི་རྡོ་རྗེའི་གསུང་འབུམ།
རྫོགས་པ་འདི་ཉིད་ནི་ཨ་ཧོ། །འདོད་ཡོན་མ་སྤུངས་རྒྱན་གྱི་འཁོར་ལོ་རུ་ཤར་ཏེ། །ཉོན་མོངས་མ་སྤངས་རང་སར་རང་སངས་ཀྱི་ཡེ་ཤེས། །སྐུ་དང་ཡེ་ཤེས་ཐམས་ཅད་རང་བྱུང་གི་རིག་པའི། །ཆོ་འཕྲུལ་རྩལ་དང་རོལ་
བའི་རང་མདངས་འདི་ངོ་མཚར། །དྲན་རིག་སོ་མ་མ་བཅོས་རང་བཞག་གི་ངང་ལ། །ཡེངས་མེད་འཛིན་བྲལ་གཤིས་ལ་གཡོ་མེད་དུ་གནས་ན། །གཞི་རྫོགས་ལམ་རྫོགས་འབྲས་བུའི་ཆོས་རྣམས་ཀུན་རྫོགས་པས། །
གྲགས་ཆེན་སངས་རྒྱས་ཞེས་བྱ་རང་རིག་ལ་རྫོགས་སོ། །ཁམས་གསུམ་འཁོར་བའི་བཀོད་པ་ཇི་ལྟར་དུ་སྣང་ཡང་། །ཆུ་ཟླ་མིག་འཕྲུལ་བཞིན་དུ་རང་རིག་གི་ཀློང་ན། །མ་དག་སྣང་བའི་དྲི་མ་རྡུལ་ཙམ་ཡང་མ་དམིགས། །
གང་སྣང་དག་པ་རབ་འབྱམས་ཁོ་ན་ལས་མ་འདས། །ཉིན་མཚན་མཉམ་རྗེས་གཅིག་འདྲེས་དབྱེར་མེད་ཀྱི་ངང་ལ། །གདོད་ནས་དག་པའི་མཐའ་གྲོལ་ཀློང་ཆེན་གྱི་དབྱིངས་སུ། །ལུད་རྒྱ་རལ་ཚེ་རྣལ་འབྱོར་སྐྱེ་འཆི་ཀུན་
བྲལ་ནས། །མི་སློབ་ཟུང་འཇུག་རྡོ་རྗེ་འཆང་ཆེན་དེ་འགྲུབ་པོ། །གང་འདུལ་གདུལ་བྱའི་ཁམས་དབང་བསམ་པ་ཡི་མོས་ངོར། །ཐབས་མཁས་
ཤུགས་འབྱུང་གི་ཚུལ་གྱིས། །སྲིད་མཚོ་མ་སྟོང་བར་དུ་ལྷུན་གྲུབ་ཏུ་འབྱུང་ངོ༌། །འདི་འདྲ་སྨྲ་བའི་བྱེད་པོ་བསླབ་སྦྱང་གི་ཕྱོགས་ལས། །ཀུན་ནས་ཀུན་ཏུ་དབུལ་ཞིང་ཕོངས་པ་ཡིས་མནར་བཞིན། །མལ་ན་ཉལ་བའི་བན་
248



a
བརྒྱད་
༄༅། ། རྒན་འཕྱེ་བོ་ཡི་ཁ་ནས། །བབ་ཅོལ་མདོ་མེད་ལབ་ལ་ཉན་རིན་རང་མེད་དོ། །སྔོན་ནས་ངོ་ཤེས་གྲོགས་ལ་ཀུ་རེ་ཡི་ཚུལ་དུ། །རང་བཞིན་བདེན་མེད་གཏམ་གྱི་སྒྲ་འཛིན་ལམ་འཚེས་ན། །སྒྱེ་མོའི་རྒྱབ་ནས་ལག་
ནོམ་བྱེད་འདྲ་ཡི་གཏམ་འདི། །ཅི་བྱེད་སྙམ་ནས་ཁྲོ་ལ་ལ་ཐང་རང་མ་མཆིས། །མགོ་མཇུག་མེད་པ་མགོ་ཆག་ལབ་བཟློས་ཀྱི་ཚུལ་དུ། །མདོ་མེད་རྒན་བུས་མདོ་འགག་ཚིག་གཅིག་ཀྱང་མེད་པར། །ལན་གཅིག་མིན་
པར་ལན་མང་ཡང་ཡ་
ཡང་དུ་སྨྲས་པ། །སུ་ཡི་མཐོང་ཡང་སུ་དང་སུ་དག་ལ་དགོད་བྲོ། །སྐུར་བོ་མདོ་ཤོར་སྨྲ་བྱེད་བླུན་པོ་ཡང་མདོ་ཤོར། །མདོ་ཤོར་གཉིས་འདུས་ལུགས་གཉིས་གང་ཐད་ནས་མདོ་ཤོར། །ཉིན་ཡང་མདོ་
ཤོར་མཚན་གྱི་དུས་སུ་ཡང་མདོ་ཤོར། །དུས་ཀུན་མདོ་ཤོར་འཛིན་མེད་ལྷུག་པ་རུ་མདོ་ཤོར། །ཡོད་པའི་ཆོས་ཀུན་མེད་པར་བགྱིས་པ་ཡིས་མདོ་ཤོར། །མེད་པའི་ཆོས་ལ་འཛིན་པ་མ་ཞུགས་པས་མདོ་ཤོར། །འཛིན་མེད་
ངང་ལ་ཆམ་མེད་འདུག་པ་ཡིས་མདོ་ཤོར། །ཆམ་མེར་གནས་ཚེ་གུ་ཡངས་བློ་བདེ་ཡིས་མདོ་ཤོར། །ཧ་ཧ། མདོ་ཤོར་མི་ཡིས་མདོ་འདུན་མེད་པ་ཞིག་ལབ་དོན། །འདི་སྣང་ལས་ལ་མ་ཞེན་སྒོ་གསུམ་གྱི་བྱ་བ། །མ་བཅོས་
ལྟ་ བཞག་པ་འཛིན་མེད་ལྷུག་་་འབྲུ་མི་གསལ། དོན་གཉིས་མཆོག་ལ་སླེབས་སོ། །འདི་སྨྲས་དགེ་བས་མཁའ་མཉམ་ཡིད་ཅན་གྱི་མ་རྣམས། །ཐམས་ཅད་་་འབྲུ་མི་གསལ། ་་གསོལ་བ་་་འབྲུ་མི་གསལ། ་་རྫོགས་པ་ཆེན་
249



རོལ་བའི་རྡོ་རྗེའི་གསུང་འབུམ།
པོའི་་འབྲུ་མི་གསལ། གཞི་ཀློང་ཡངས་སུ་གྲོལ་ཤོག ། ༧ ཅེས་པ་འདི་ཡང་ཨ་ལི་ལྗོངས་སུ་སྐྱེས་པའི་མཆོག་གསུམ་ལ་མི་ཕྱེད་དད་པ་ཅན་ནཱ་ཐའི་མིང་འཛིན་དེས་ཡང་ཡང་བསྐུར་བའི་གཡར་ཁྲལ་ཙམ་དུ། རྣམ་དཔྱོད་། ་འབྲུ་མི་གསལ། རྙིང་ཧྲུལ་གྱི་
དཀྱིལ་དུ་ཉིན་མཚན་མེད་པར་ཉལ་དགའ་གཉིད་འཐུག་ལ་སྲེད་པས་འཕྱེ་བོ་ཀུན་གྱིས་སྨོད་སྐུར་གྱི་གནས་སུ་གྱུར་བའི་མདོ་མེད་འཁྱམ་པོ་ཐ་ཤལ་བ་ཤཱ་ས་ན་པྲ་ཏིའམ་རོལ་མིང་བས་མཁའ་སྤྱོད་གླིང་ནས་ཤར་མར་བྲིས་པའོ། །དགེའོ། །
༄༅། །ཨ་དགའ་ལེ། ན་མོ་གུ་རུ་མཉྫ་ཛྷཱ་ན་ས་ཏཱ་ཡེ། དུས་གསུམ་ཕྱོགས་བཅུའི་རྒྱལ་བ་སྲས་དང་བཅས། །ཀུན་གྱི་སྤྱི་གཙུག་སྙིགས་འགྲོའི་འདྲེན་པ་མཆོག །ཆོས་ཀྱི་བློ་གྲོས་རིས་མེད་བསྟན་པའི་བདག །དཔལ་ལྡན་
བླ་མའི་ཞབས་རྡུལ་སྤྱི་བོས་བསྟེན། །འདི་ན་དེང་དུས་སྙིགས་མའི་མུན་ཁྲོད་ལས། །བློ་གསལ་བློ་ཡི་པདྨོ་བཞད་པ་ཡི། །སྐལ་བཟང་སྐྱེ་བོ་འགའ་ལ་ཕན་པའི་ཕྱིར། །སྙིང་གཏམ་ཅུང་ཟད་སྒྲོགས་ལ་དང་བས་ཉོན། །དེང་
ཆར་ཆོས་ལ་དགའ་བ་འགའ་རེ་ཙམ། །སྡིག་ལ་སྤྱོད་པ་ས་ཆེན་རྡུལ་དང་མཉམ། །བླང་དོར་དོན་གཉེར་ལ་དགའ་ལེ་ལེ་རྣམས། །རིག་བཟང་སད་པ་ཡིན་ནོ་ཨ་དགའ་ལེ། །རྟེན་འབྲེལ་ལེགས་ཚོགས་རྒྱ་མཚོའི་རྩ་བ་ནི།
མཚན་ཉིད་ལྡན་པའི་བཤེས་གཉེན་དམ་པ་མཆོག །བསམ་སྦྱོར་དག་པའི་སྒོ་ནས་རབ་འབད་དེ། །ལེགས་པར་བསྟེན་ན་དོན་ཆེ་ཨ་དགའ་ལེ། །དེ་ལས་ཕྱི་ནང་རིག་གཞུང་ཐམས་ཅད་ལས། །རང་བློར་འཚམ་པའི་མང་
250



༣
དགུ་
༄༅། །དུ་ཐོས་པ་བྱ། །ཐོས་དོན་བསམ་དང་བསྒོམ་པས་རང་རྒྱུད་ལ། །ལེགས་སྦྱར་སྙིང་བོ་གཅེས་སོ་ཨ་དགའ་ལེ། །ཕྱི་ཚུལ་ཞི་དུལ་བག་ཡོད་འདུལ་བར་བསྟུན། །ནང་ཚུལ་བྱམས་བརྩེ་བྱང་ཆུབ་སེམས་ལ་
གཞོལ། །གསང་བའི་ཚུལ་ནི་རིམ་གཉིས་གནད་ལ་བརྩོན། །འབད་པ་དོན་ལྡན་མཛོད་དང་ཨ་དགའ་ལེ། །དལ་འབྱོར་རྙེད་དཀའ་རྙེད་ཀྱང་འདི་སྣང་ལ། །ཞེན་ནས་ཚེ་འདིའི་བྱ་བཞག་ཁོ་ན་ལ། །ཉིན་མཚན་ཀུན་ཏུ་
རྩོལ་སྒྲུབ་ཆེར་བྱས་ཀྱང་། །འབད་པ་དོན་མེད་ཡིན་ནོ་ཨ་དགའ་ལེ། །འཆི་བདག་རྒྱལ་བོ་མ་རྒས་རྫུ་འཕྲུལ་ཆེ། །གློ་བུར་ཧབ་རྒྱུག་བྱེད་ཉིན་ལས་འཕྲོ་ཀུན། །ཅམ་གྱིས་བཞག་སྟེ་འཇིག་རྟེན་ཕ་རོལ་ཏུ། །ངེས་པར་འགྲོ་
དགོས་སྣང་ངོ་ཨ་དགའ་ལེ། །འཆི་བ་ཞེས་བྱ་ནམ་སླེབ་ཆ་མ་མཆིས། །མི་འཆི་སྙམ་པ་འཆི་ནུབ་ཚུན་ལ་འཆང་། །འཆི་མེད་གདེང་ཚད་རང་ལ་ཏིལ་ཙམ་བྲལ། །དེ་ཕྱིར་འཆི་ཆོས་བྱེད་དགོས་ཨ་དགའ་ལེ། །དེ་ཡང་དེང་
བྱ་སང་བྱའི་ངང་ཉིད་དུ། །ཕར་ཕར་ལྷག་ནས་ཕྱི་བཤོལ་ཁོ་ན་འདས། །ལོང་ཁོམ་མེད་པར་མི་ཚེ་འཛད་པ་ན། །དེ་ལ་ཆོས་སྐལ་ཆད་དོ་ཨ་དགའ་ལེ། །ལྟར་སྣང་ཚེ་དང་ནོར་སྒྲུབ་དབང་རླུང་རྟ། །མངའ་ཐང་རིགས་རྒྱུད་
# ལ་སོགས་འཕེལ་རྒྱས་ཕྱིར། །ཅི་ཙམ་བསྒྲུབ་ལ་གྲུབ་འབྲས་མངོན་དུ་འགྱུར། །ཕྱི་མར་ལག་སྟོང་འགྲོ་དགོས་ཨ་དགའ་ལེ། །དང་པོ་ཀུན་སློང་བསམ་པ་ལེགས་པར་བཅོས། །དེ་ནས་སྒོ་གསུམ་དགེ་བའི་ལམ་ལ་
251



རོལ་བའི་རྡོ་རྗེའི་གསུང་འབུམ།
ཞུགས། །ཕྱི་མར་བྱང་ཆུབ་ཆེན་པོའི་རྒྱུ་འགྱུར་བའི། །དགེ་ཆོས་རྣལ་མ་གལ་ཆེ་ཨ་དགའ་ལེ། །ངེས་འབྱུང་བྱང་སེམས་ཡང་དག་ལྟ་བ་ལ། །ལམ་གྱི་གཙོ་བོ་རྣམ་གསུམ་ཉིད་དུ་གྲགས། །དེ་སྟེང་རིམ་པ་གཉིས་ཀྱི་
རྣལ་འབྱོར་གྱིས། །ཚེ་གཅིག་སངས་རྒྱས་འགྲུབ་པོ་ཨ་དགའ་ལེ། །ཐུན་གྱི་མཚམས་ལ་བསགས་སྦྱང་བྱ་བ་དང་། །ངེས་འབྱུང་དད་གུས་སྐྱེ་ཕྱིར་ལས་འབྲས་དང་། །དམ་པའི་རྣམ་ཐར་སོགས་ལ་མཇལ་བྱས་ན། །ཡིད་
ཆེས་ངེས་ཤེས་རྙེད་དོ་ཨ་དགའ་ལེ། །ད་ལྟ་རང་གི་རང་ལ་དགེ་རྒན་བྱས། །སྒོ་གསུམ་དགེ་སྡིག་གང་འགྱུ་ལེགས་པར་བརྟགས། །དགེ་ལས་གཡོ་བ་མེད་པས་ཚུགས་བཟུང་ན། །དེ་ལ་ཆོས་སྐལ་ཡོད་དོ་ཨ་དགའ་ལེ།
རབ་ཏུ་བྱུང་བའི་དམ་པའི་ལྷ་གྲལ་ནས། །བུད་དེ་ཁྱིམ་པའི་ཁྱི་གྲལ་བསྙེགས་པ་ན། །ཤིན་ཏུ་སྐྱུག་བྲོ་ཐ་ཆད་སྨད་པའི་གནས། །ཀུན་གྱི་འཕྱ་འདྲེའི་གནས་འགྱུར་ཨ་དགའ་ལེ། །ཁྱིམ་ལ་ཞེན་ན་ཚེ་གང་སྡུག་ལ་གཟད།
ཤི་ནས་དེ་བས་འཁྲུལ་སྣང་སྡུག་བསྔལ་སོགས། །ཤུགས་དྲག་རྒྱུན་རིང་བཟོད་དཀས་མནར་ངེས་ཕྱིར། །དེ་དོན་ད་ནས་བསམ་རན་ཨ་དགའ་ལེ། །སོ་ནམ་ལས་ཀྱིས་ངལ་དུབ་སྡུག་བསྔལ་དང་། །ཟས་གོས་དམན་པས་
དབུལ་ཕོངས་སྡུག་བསྔལ་དང་། །ཡུལ་ཚོ་འཐབ་པས་འཇིགས་སྐྲག་སྡུག་བསྔལ་སོགས། །སྡུག་བསྔལ་དུ་མའི་མནར་རོ་ཨ་དགའ་ལེ། །བྱ་བ་ལས་དོན་ཆུ་བོའི་གཉེར་རེས་བཞིན། །གཅིག་རྗེས་གཅིག་གིས་ཟིན་པས་
252



བཅུ་
༄༅། །ཟད་མཐའ་མེད། །ཡང་ཡང་འགྲུབ་ཀྱང་ཡང་ཡང་བསྒྲུབ་རྒྱུ་མང་། །འཆི་ཚེ་ཚར་བ་མེད་དོ་ཨ་དགའ་ལེ། །བཟའ་བཏུང་ཅི་ཙམ་འབྱོར་ཡང་མྱུར་ཏུ་ཟད། །གོས་ལྷམ་ཅི་མཛེས་ལྡན་ཡང་མྱུར་དུ་རལ། །རྟ་
ཕྱུགས་ཅི་མང་ལགས་ཀྱང་མྱུར་ཏུ་གོད། །ཚུགས་ཐུབ་ཡུན་ཐུབ་དཀོན་ནོ་ཨ་དགའ་ལེ། །དེ་རིང་མཛའ་ཞིང་གཅིག་དོན་གཅིག་གིས་བསྒྲུབ། །སང་རང་དགྲར་གྱུར་བཤད་གཏམ་དུ་མ་མང་། །མཛའ་བཤེས་ལ་ཡང་བློ་
གཏད་བཅའ་ཡུལ་དཀོན། །ཀུན་ལ་དོགས་འཛེམ་བྱ་དགོས་ཨ་དགའ་ལེ། །ཧ་ཅང་དགའ་བས་སྙིང་གཏམ་སྨྲ་མི་རུང་། །ཧ་ཅང་ཁྲོས་ཚེ་མཚང་ལ་རྒོལ་མི་རིགས། །ཀུན་ལའང་ཨ་གསར་ཨ་རྙིང་མེད་པ་ཡིས། །འགྲོ་
ལུགས་རན་པ་གྱིས་དང་ཨ་དགའ་ལེ། །སྙིང་གཏམ་སྨྲས་ན་འཁོན་ཚེ་མཚང་རྒོལ་བྱེད། །མཚང་འདོན་སྨོད་ན་མཐུན་ཚེ་ངོ་ཚ་ལྡང་། །རྣམ་པ་ཀུན་ཏུ་རང་གི་སེམས་ལ་བརྟགས། །སྔ་ཕྱི་བསམ་བློ་བཏང་དགོས་ཨ་དགའ་
ལེ། །མཐོ་བ་རྣམས་ལ་ཕྲག་དོག་བྱ་བ་མིན། །མཉམ་པ་དག་ལ་འགྲན་སེམས་བྱ་བ་མིན། །དམན་པའི་ཚོགས་ལ་བརྙས་བཅོས་བྱ་བ་མིན། །ཀུན་ལ་ཆ་སྙོམས་མཛའ་དགོས་ཨ་དགའ་ལེ། །རྒྱལ་བོའི་ཆད་པ་དྲག་པོའི་
– འཇིགས་པ་དང་། །ཡུལ་གྱི་ཁྲལ་གླག་ཆེ་བའི་འཇིགས་པ་དང་། །དམག་ལས་འཁྲུགས་ཆེན་ལང་བའི་འཇིགས་པ་སོགས། །འཇིགས་ཡུལ་ཤིན་ཏུ་མང་ངོ་ཨ་དགའ་ལེ། །ཨ་གསར་ཚེ་ན་གཞོན་གྲོགས་ལྷ་མོ་འདྲ། །ཞག་
253



རོལ་བའི་རྡོ་རྗེའི་གསུང་འབུམ།
གསུམ་སོང་ཚེ་ཁྲོ་གཏུམ་བདུད་མོ་འདྲ། །རྣམ་ཀུན་དགའ་སྡུག་སོས་ཀའི་གནམ་ངོ་འདྲ། །ཁ་ངོ་རྩུབ་ནག་འདྲེ་འདྲ་ཨ་དགའ་ལེ། །བུ་རྒྱུད་མང་པོའི་གཅིན་སྐྱག་ནང་དུ་འདའ། །མནའ་མའི་གཏམ་ངན་ཚིག་རྩུབ་ནང་དུ་
འདའ། །ཉིན་མཚན་བྱ་བ་མི་ཡོག་ངང་དུ་འདའ། །ཀུན་ནས་སྡུག་ནང་འདའ་འོ་ཨ་དགའ་ལེ། །གཉེན་ལ་ངོ་བསྲུང་བློ་སེམས་མགུ་བ་དཀའ། །དགྲ་ལ་ཞེ་སྡང་གནོད་རྒོལ་བྱེད་པ་དཀའ། །ཁ་མཆུ་རྩོད་པས་རྒྱལ་ཁ་ལོན་
པ་དཀའ། །འཁོར་བའི་བྱ་བཞག་དཀའ་འོ་ཨ་དགའ་ལེ། །གཟའ་ཉོག་མང་ན་ཁ་ཟས་འཚོལ་དཀའ་གདའ། །གོས་ལྷམ་མང་པོ་ཚེམས་དྲུབ་བྱེད་དཀའ་གདའ། །བུན་སྐྱེད་མང་ན་བུ་ལོན་འཇལ་དཀའ་གདའ། །བྱ་མང་
འགྲུབ་དཀའ་གདའ་འོ་ཨ་དགའ་ལེ། །འཇབ་རྐུ་འཕྲོག་བཅོམ་བྱས་པས་སྡིག་པ་ཆེ། །གཡོ་སྒྱུ་ཁྲམ་རྫུན་སྨྲས་པས་སྡིག་པ་ཆེ། །སྲོག་གཅོད་རྔོན་པའི་ལས་ཀྱིས་སྡིག་པ་ཆེ། །མནའ་སྐུག་མི་ལ་སྡིག་ཆེ་ཨ་དགའ་ལེ། །
ཆོས་ལ་བློ་ཞེན་ཆུ་ཁར་ཕྱེ་བཏབ་འདྲ། །སྡིག་ལ་བློ་རྔམས་རི་གཟར་རྦབ་འདྲིལ་འདྲ། །འདིར་ཞེན་བྱ་མང་ཟོ་ཆུན་འཁོར་ལོ་འདྲ། །སྡིག་སེམས་རས་དཀར་སྣུམ་འདྲ་ཨ་དགའ་ལེ། །དེ་དག་ཐམས་ཅད་ཁྱིམ་ལ་
དགའ་བ་ནི། །ཉེས་དམིགས་ཡིན་པ་ལེགས་པར་ཤེས་བྱས་ནས། །ཉེས་ཚོགས་འབྱུང་ཀུན་གྲོང་ཁྱིམ་རབ་སྤངས་ནས། །དེ་འདོད་བསམ་པ་འདོར་དགོས་ཨ་དགའ་ལེ། །དགེ་སྡུག་ལས་ཀྱིས་བདེ་སྡུག་བསྐྱེད་པས་ན། །
254



བཅུ་གཅིག་
༄༅། ། དགེ་བའི་ཕན་ཡོན་སྡིག་པའི་ཉེས་དམིགས་ཀྱི། །དབྱེ་བསལ་ཕྲ་ཞིང་ཞིབ་པར་ལེགས་བྱས་ནས། །བླང་དོར་གོ་ལྡོག་མ་བྱེད་ཨ་དགའ་ལེ། །གྲོང་ཁྲོད་འགྲིམ་ན་རིམ་གྱིས་སྡིག་མང་བསགས། །དགོན་པར་
གནས་ན་དགེ་སྦྱོར་ངང་གིས་འཕེལ། །གནས་དང་རྟེན་གྱི་ཁྱད་པར་ཤེས་བྱས་ནས། །རང་གི་རང་ཉིད་མ་བསླུ་ཨ་དགའ་ལེ། །སྡིག་ཆེན་བསགས་ན་དམྱལ་བའི་གཏིང་རྡོ་བྱེད། །དགེ་ཆེན་སྒྲུབ་ན་མཐོ་རིས་ལམ་འདྲེན་
བྱེད། །བསམ་པ་བཟང་ན་བསམ་དོན་འགྲུབ་པར་བྱེད། །ཅི་བྱེད་ལམ་དུ་འགྲོ་འོ་ཨ་དགའ་ལེ། །ཉལ་ཁ་དེ་རིང་དགེ་སྡུག་གང་འགྲུབ་བརྟགས། །སྡིག་ལྟུང་གང་བྱུང་བཤགས་པས་འདག་ངེས་བྱ། །དགེ་ཚོགས་གང་
འགྲུབ་བསྔོ་སྨོན་དག་པས་སྤེལ། །དེ་དག་སེམས་ལ་ཟུངས་དང་ཨ་དགའ་ལེ། །ལས་འབྲས་བསྲུང་ན་འདི་ཕྱི་ཀུན་ལ་བདེ། །སྟོང་ཉིད་བསྒོམ་ན་ཐར་བ་ཐོབ་པས་བདེ། །རིམ་གཉིས་ལམ་གྱིས་སངས་རྒྱས་འགྲུབ་པས་
བདེ། །གཏན་བདེ་དོན་གཉིས་འགྲུབ་པོ་ཨ་དགའ་ལེ། །རྒན་པོའི་ཁ་ནས་འོད་ཟེར་འཕྲོ་བ་ཡི། །འོད་ཀྱིས་རང་ལམ་ཟིན་ན་དགའ་བ་ལ། །མ་ཟིན་གཏི་མུག་མུན་པས་མགོ་བཏུམ་ན། །འདི་སྡུག་ཕྱི་སྡུག་འགྱུར་རོ་ཨ་
ལྟ་ དགའ་ལེ། །བཟང་པོའི་གཏམ་ལ་ཉན་མཁན་ཤིན་ཏུ་དཀོན། །དམན་པའི་གཏམ་ཁར་རྒྱུག་མཁན་ཤིན་ཏུ་མང་། །དེ་ནི་བསོད་ནམས་ལྡན་དང་མི་ལྡན་གྱི། །ཁྱད་པར་ཤེས་པར་གྱིས་དང་ཨ་དགའ་ལེ། །མཚན་ལྡན་དམ་
255



རོལ་བའི་རྡོ་རྗེའི་གསུང་འབུམ།
པའི་ཞལ་ལུང་ཅི་བཞིན་དུ། །རྣམ་དག་ལྷ་ཆོས་ཚུལ་མཐུན་ལེགས་བསྒྲུབ་ན། །རྒྱལ་ཁམས་ཡོངས་ཀྱི་གཅེས་ཕྲུག་གཅིག་པུ་རུ། །ངེས་པར་འགྱུར་བ་ལགས་སོ་ཨ་དགའ་ལེ། །འདི་སྨྲས་དགེ་བ་ནམ་མཁའི་ཁྱོན་ལས་
ཡངས། །དགེ་ཚོགས་འགྲོ་ཀུན་རྒྱུད་ལ་རབ་ཞུགས་ནས། །ཀུན་གྱི་བླང་དོར་ཚུལ་བཞིན་རབ་བསྒྲུབ་ནས། །ཐམས་ཅད་མཁྱེན་པའི་གླིང་དུ་ཕྱིན་པར་ཤོག ། ༧ ཅེས་པའི་བསླབ་བྱ་ཆལ་ཆོལ་འདི་ཡང་རྣམ་དཔྱོད་ཡངས་བ་ཁུ་བོ་
ནམ་མཁའི་མིང་འཛིན་གྱིས་བུ་ཕོ་དར་རྒྱས་བྱ་བའི་མིའུ་ཐུང་དེ་ཉིད་ལ་འཕྲིན་ལམ་ནས་བསྐུལ་མ་བྱུང་བའི་བཞེད་པ་བསྐང་ཕྱིར། ཀུན་གྱིས་སྨོད་སྐུར་བྱ་བའི་གོང་བུར་གྱུར་བའི་ཆོས་དྲེད་མདོ་མེད་ཐ་ཤལ་རོལ་བའི་མིང་འཛིན་དེའི་གཞོན་ཆུང་རྣམས་ལ་ཕན་རེའི་
བསམ་བཟང་ཉུང་འབྲུ་ལྟ་བུས་མཚམས་སྦྱར་ནས་སུག་རིས་སུ་ཤར་མར་བཏབ་པའོ། ། སླར་སྨོན་པ། ཐུགས་རྗེ་བྱིན་རླབས་འཕྲིན་ལས་གཏེར་འཆང་བའི། །བླ་མ་མཆོག་གསུམ་ཡི་དམ་སྲུང་ཚོགས་ཀྱིས། །རྣམ་ཀུན་གཡེལ་བ་མེད་
པར་བུ་ཁྱོད་ལ། །དགེ་མཚན་ཤིས་པ་འབུམ་གྱིས་སྐྱོང་གྱུར་ཅིག །སྔོན་བསགས་བསོད་ནམས་བཟང་པོའི་ལེགས་བསྐྲུན་པའི། །དལ་འབྱོར་ཚང་བའི་རྟེན་བཟང་དབང་གི་རྒྱལ། །ལན་གཅིག་ཐོབ་འདི་རྙེད་དཀའི་ཚུལ་
ཤེས་ནས། །སྙིང་ནས་ཆོས་བཞིན་དོན་ལྡན་བྱེད་ནུས་ཤོག །གཞོན་ནུ་སྐལ་བཟང་ནམ་མཁའི་མིང་འཛིན་པ། །སྦྱང་ན་བློ་གྲོས་ནམ་མཁའི་ཁྱོན་ལྟར་ཡངས། །བསྒོམ་ན་རྟོགས་པ་ནམ་མཁའ་དང་མཉམ་པས། །སྐུ་དང་
256



བཅུ་གཉིས་
ཟླ ༄༅། ། མཛད་འཕྲིན་ནཱམ་མཁའི་མཐའ་ཀླསཤོག །དེ་ལྟར་སྨོན་དོན་ཅི་བཞིན་འགྲུབ་པ་ལ། །མཁའ་དབྱིངས་ཁྱབ་པའི་རྒྱལ་བ་སྲས་བཅས་ཀྱིས། །མཐུན་འགྱུར་བདེན་ཚིག་ཆབ་གཅིག་རབ་བརྗོད་པས། །འཕྲལ་
ཡུན་དགེ་ལེགས་དཔལ་གྱིས་མཛེས་པར་ཤོག །ཅེས་པའང་ཐལ་ལོ། །དགེའོ། །
༄༅། །གྲོགས་པོ་ལ་བསྐུལ་བའི་ཀ་འཕྲེང་ལུགས་ལྡོག་མ། ན་མོ་གུ་རུ་མཉྫཤྲཱི་ཡེ། སྐྱབས་རྗེ་དམ་པ་བཀའ་དྲིན་མཚུངས་མེད་དཔལ། །བྱང་ཆུབ་ལམ་བཟང་སྟོན་པའི་ས་མཁན་མཆོག །སྙིགས་འགྲོ་འདྲེན་ལ་ཟླ་བྲལ་
ཆོས་ཀྱི་རྗེ། །ཕ་མཆོག་བསྟན་པའི་རྒྱལ་མཚན་དཔལ་ལ་འདུད། །འདི་ན་བདག་དང་བདག་འདྲའི་སྐྱེ་བོ་འགའི། །སྒོ་གསུམ་ལོག་པར་འཕྱན་བའི་ངང་ཚུལ་འདི། །ཡིད་ལ་ཝལ་གྱི་དྲན་པའི་མོད་ཉིད་ལ། །འཇིགས་རུང་
དམྱལ་བའི་གྲོང་ཁྱེར་ཆེན་པོ་དྲན། །ཨ་ཧོ་དེང་དུས་ཡུལ་ཕྱོགས་གང་དང་གང་། །ཨ་ཁུ་ལ་ལའི་བྱ་སྤྱོད་བསྐྱང་ལུགས་ནི། །ཧ་ལ་ནག་པོའི་དུག་དང་ཞིབ་མཚུངས་ལ། །ཧ་ཅང་སྤྱོད་ངན་འདི་དག་མ་འདོར་ན། །ས་སྟེར་
འདི་ནས་དབུགས་འགྱུ་ཕྱིར་འཕང་སྟེ། །ཤ་རུས་བེམ་རིག་བྲལ་ཚེ་སྐད་ཅིག་ལ། །ལ་ལུང་ཀུན་ནས་གཤིན་རྗེའི་ཕོ་ཉའི་བདས། །རྭ་གདེངས་རྒྱལ་བོའི་དྲུང་དུ་སླེབ་པའི་དུས། །ཡ་མཚན་མི་སྡུག་འཇིགས་པའི་རྣམ་
257
པོད།



རོལ་བའི་རྡོ་རྗེའི་གསུང་འབུམ།
འགྱུར་དང་
། །འ་འུར་རྒྱོབ་སོད་ང་རོའི་སྒྲ་ཆེར་སྒྲོགས། །ཟ་བྱེད་མཆེ་གཙིགས་རྡོ་མཚོན་ཆར་བཞིན་འབེབས། །ཞྭ་ལྷམ་གོས་བྲལ་གཅེར་བུར་སྡུག་རེ་བསྔལ། །ཝ་ལྟར་རྨོངས་པའི་ད་ལྟའི་བྱ་བྱེད་ཀུན། །ཛ་ལང་དྲག་
པོས་བྱས་པའི་ལས་ཀྱི་རྒྱུས། །ཚ་གྲང་སྡུག་བསྔལ་སྣ་ཚོགས་བཟོད་དཀའ་བ། །ཙ་མུན་ཏྲ་སོགས་ལས་མཁན་རྣམས་ཀྱིས་སྟེར། །མ་དག་སྣང་བ་འཇིགས་རུང་གཏུམ་རྔམས་ཅན། །བ་མོ་དཀར་པོས་པད་ཚལ་འཇོམས་
པ་བཞིན། །ཕ་རོལ་ཞིམ་མངརཾ་དཀོར་ལ་རབ་འབག་པས། །པ་ཏྲ་འཁྱིལ་འདྲའི་འཇིགས་ཆེན་འཚུབས་མ་འཁྲུགས། །ན་གཞོན་སྣང་མཐོའི་བྱ་ངན་འདི་དག་གིས། །ད་ལྟ་བདེ་བདེ་སྐྱིད་སྐྱིད་འདྲ་ན་ཡང་། །ཐ་ཆད་
སྤྱོད་པས་ངན་སོང་གནས་རྣམས་སུ། །ཏུ་རྒུར་འདྲ་བའི་འཁྱོག་པོའི་ལས་རྣམ་སྨིན། །ཉུཤ་འདར་བཞིན་ཉིན་སྲིབ་ཀུན་ཏུ་རྒྱུ། །ཇ་ཟས་འདོད་དགུར་སྤྱོད་ཀྱང་ཚིམ་དུས་མེད། །ཆ་རིགས་དམར་རིགས་མི་མཁོ་དགུ་མཁོ་
ཞིང་། །ཅ་ཅོའི་ལོང་གཏམ་དུ་མའི་དུས་འདིའི་ཐོག །ང་ཞེས་གཅེས་ཤིང་ཕངས་བའི་ལུས་འདི་ཉིད། །ག་ཤེད་གློ་བུར་འཆི་བདག་སླེབ་ཏེ་འཕྲོག །ཁ་གདངས་མིག་རྩ་ཞན་ནསཾ་སྔངས་སྐྲག་དང་
། །ཀ་པཱ་ལ་འདི་འཆང་
རྡོས་བཅོམ་ཉིན་འོང་། །དེ་དུས་ཅི་བྱ་འདི་བྱར་འགྱུར་མོད་ཀྱང་། །རང་དབང་ཡོད་ཚེ་ངན་སྡིག་སྣ་ཚོགས་བྱས། །རང་དབང་བྲལ་ཚེ་འགྱོད་ཆེན་སྐྱེས་ན་ཡང་། །དེ་ཚེ་དམ་པའི་ཆོས་ཀྱི་སྐལ་བ་བྲལ། །དེ་ཕྱིར་སུ་དང་གང་
258
ན



བཅུ་གསུམ་
༄༅། །ལ་སེམས་ཡོད་ན། །སྡིག་ལས་སྤོང་ལ་དམ་པའི་ཆོས་ཇི་བཞིན། །སྒྲུབ་ལ་ཚེ་ལྷག་ཆོས་ཀྱིས་འདའ་བྱས་ཏེ། །འཆི་ཁ་མི་འགྱོད་པ་ཡི་ཐབས་ལ་འབོད། །ཚེ་འདི་དར་ཙམ་ཡིད་ཙམ་ཡིན་པས་ན། །འཆི་བ་སྙིང་
ནས་དྲན་པའི་མི་དེ་ཡིས། །ཕྱི་མའི་ལམ་རྒྱགས་དམ་པའི་ལྷ་ཆོས་ལས། །འདི་སྣང་སོ་ནམ་ལས་ལ་མི་ཞེན་ནོ། །འཆི་བ་མི་དྲན་རྟག་འཛིན་བློ་ཅན་གྱི། །མི་ལ་ལྷ་ཆོས་སྒྲུབ་ལོང་མི་འདུག་སྟེ། །ལྟོ་རྒྱབ་ལོངས་སྤྱོད་འབྱོར་
ཆེན་ལྡན་ཕྱིར་དུ། །ཉིན་མཚན་སྲོག་བརྡོས་བྱས་ཀྱང་འགྲུབ་པ་དཀའ། །ཆོས་དང་འཇིག་རྟེན་བྱ་བ་འདི་གཉིས་ལས། །རྣམ་དག་ལྷ་ཆོས་བསྒྲུབ་ལ་རབ་འབད་ན། །འཇིག་རྟེན་བྱ་བ་ཆེད་གཉེར་དྲག་པོ་ཡི། །འབད་རྩོལ་
མི་དགོས་ཞར་ལ་འགྲུབ་ནས་འོང་། །ཕྱི་མའི་ལམ་རྒྱགས་བཟང་པོ་བསྒྲུབ་པར་དོར། །འདི་སྣང་སོ་ནམ་བྱ་བ་དུ་མ་ཡིས། །དུས་རྣམ་ཀུན་ཏུ་རྩོལ་སྒྲུབ་ཆེར་བྱས་ཀྱང་། །སྣང་ཤས་འགོང་བོས་འདི་ཕྱི་གཉིས་ཕོངས་བྱེད།
ཚེ་འདི་
དེར་ལྷ་ཆོས་རྣམ་དག་མ་བསྒྲུབ་པར། །ཕྱི་མར་བདེ་ཆེན་ཞིང་ཁམས་བསྒྲོད་འདོད་རྣམས། །དཔྱིད་དུས་ཞིང་ལས་ས་བོན་མ་བཏབ་པར། །སྟོན་ཐོག་ལེན་རྩིས་བྱེད་དང་མཚུངས་པས་སོ། །དེས་ན་ཚེ་ལྷག་རིང་ཐུང་
ཅི་ཡོད་ལ། །བཤེས་གཉེན་དམ་པའི་མན་ངག་ལ་བརྟེན་ནས། །འཆི་ཚེ་ཕ་ཁྱིམ་བུ་བཞིན་ཞིང་བསྒྲོད་ལ། །ཆོས་བཞིན་བསྒྲུབ་པའི་ལག་རྗེས་མངོན་པར་མཛོད། །འདི་བྲིས་ལྷག་བསམ་ཕྲ་མོའི་དགེ་མཐུ་ཡིས། །ཀུན་
259



རོལ་བའི་རྡོ་རྗེའི་གསུང་འབུམ།
ཀྱང་ངེས་འབྱུང་སྐྱོ་ཤེས་རབ་སྐྱེས་ནས། །བྱམས་བརྩེ་བྱང་ཆུབ་སེམས་ལ་དབང་འབྱོར་ཏེ། །གཞན་ཕན་སྒྲུབ་པ་སྙིང་པོ་བྱེད་པར་ཤོག ། ༧ ཅེས་པའང་དུས་དབང་གིས་རྒན་གཞོན་ཀུན་གྱི་བྱ་སྤྱོད་རྙིང་ལུགས་ལ་བསམ་ནས་གཞན་
གྱིས་བསྐུལ་ཕྱིར་གང་ཤར་ཡིད་ཙམ་ལ། སྤྲང་པོ་རོལ་མིང་བས་སོ། །དགེའོ། །
༄༅། །ཕ་རྒོད་བླ་མ་སྙིང་དབུས་སུ་བཞུགས་ཤིག ། ན་མོ་གུ་རུ་མཉྫ་ཤྲཱི་ཡེ། དུས་གསུམ་རྒྱལ་བ་ཀུན་ལས་ལྷག་པའི། །བཀའ་དྲིན་མཚུངས་མེད་ཐུགས་རྗེའི་གཏེར་ཆེན། །མཁས་བཙུན་གྲུབ་རིགས་རྒྱ་མཚོའི་གཙུག་ནོར།
ཕ་རྒོད་བླ་མ་སྙིང་དབུས་བཞུགས་ཤིག །རིག་དང་མ་རིག་བྱེ་བྲག་ཕྱེ་ནས། །ཐག་ཆོད་གྲོལ་ཐོབ་གདེང་ཆེན་ཐོབ་པར། །ཕ་མཆོག་བླ་མའི་གསང་གསུམ་མཐུ་ཡིས། །སྒོ་གསུམ་བྱིན་རླབས་སྨིན་གྲོལ་སྩོལ་ཅིག །རླུང་
སེམས་གཡོ་བའི་ཆོ་འཕྲུལ་བསྟན་ལ། །འདི་ཡིན་འདི་མིན་བསམ་གྱིས་མི་ཁྱབ། །འཁོར་འདས་གཉིས་བསྡུས་ཆོས་སོ་ཅོག་རྣམས། །ཐམས་ཅད་སེམས་ཀྱི་ཆོ་འཕྲུལ་རོལ་བ། །འཁོར་འདས་ཆོས་ཀུན་རྩ་བ་སེམས་
ཞེས། །སེམས་ལ་དཔྱད་ན་ཡོད་མིན་མེད་མིན། །ཡོད་མེད་གཉིས་མིན་དེ་ལས་གཞན་མིན། །ཁ་དོག་དབྱིབས་ཚད་མཚན་མ་ཀུན་བྲལ། །རང་བཞིན་སྤྲོས་བྲལ་ས་ལེ་མ་ནི། །འདི་ཡིན་འདི་མིན་མེད་པས་བསམ་མེད། །
260



བཅུ་བཞི་
༄༅། ། སྟོང་གསལ་ཟུང་འཇུག་སེམས་ཀྱི་གནས་ལུགས། །མུ་བཞིའི་མཐའ་ལས་འདས་པས་བརྗོད་བྲལ། །ཉིན་སྣང་ཐམས་ཅད་རྨི་ལམ་སྐབས་སུ། །རྡུལ་ཙམ་སྣང་བ་མེད་པ་དེ་བཞིན། །རྨི་སྣང་ཀུན་ཀྱང་ཉིན་མོའི་
དུས་སུ། །རྡུལ་ཆ་ཙམ་ཡང་སྣང་བ་མེད་ལ། །འཁོར་འདས་ཆོས་རྣམས་ཀུན་ལ་བསམ་ཀྱང་། །དཔེར་ན་རྨི་ལམ་ཡུལ་སྣང་ཇི་བཞིན། །ཀུན་ལ་བདེན་པར་གྲུབ་པ་འགའ་མེད། །མེད་པའི་ཚུལ་ལ་ཡང་ཡང་དཔྱད་ནས། །
འཁྲུལ་བའི་དཔེ་དེ་རྨི་ལམ་ཡིན་ན། །དཔེ་ལ་བདེན་པ་འཛིན་པ་ཉིང་འཁྲུལ། །ཉིན་སྣང་འཁྲུལ་བ་རྨི་སྣང་འཁྲུལ་བ། །ཐམས་ཅད་འཁྲུལ་བའི་སྣང་བ་ཡིན་ནོ། །དཔེར་ན་འཆར་གཞི་ཨ་དར་རུ། །གཟུགས་བརྙན་
མཛེས་སྡུག་སྣ་ཚོགས་སྣང་བཞིན། །སེམས་ཀྱི་འཆར་གཞིར་དཀར་ནག་ལས་ཀྱི། །གཟུགས་བརྙན་མ་འདྲེས་སྣ་ཚོགས་སྣང་ངོ་། །ཆོས་རྣམས་ཐམས་ཅད་མིང་བརྡས་བཏགས་ཙམ། །དོན་ལོ་བདེན་གྲུབ་སྤུ་ཙམ་མ་
མཆིས། །འཁྲུལ་བའི་སྣང་བ་ཅི་ཙམ་ཤར་ཡང་། །འཛིན་བྲལ་བདེ་ཆེན་ངང་དུ་གློད་ན། །མཁའ་ལ་སྤྲིན་དྭངས་མཚོ་ལ་རླབས་བྲལ། །བར་སྣང་ན་བུན་ཡལ་བཞིན་རྗེས་མེད། །རྟོག་ཚོགས་སྤྲོས་པའི་མཚན་མ་ཀུན་བྲལ། །
ཚུགས་ཐུབ་བདེན་གྲུབ་རྡུལ་ཙམ་མེད་དོ། །བདེན་པ་མེད་པའི་ཚུལ་འདི་ཤེས་ན། །རྒྱུ་འབྲས་རྟེན་འབྱུང་ངང་ཚུལ་ཤེས་ལ། །ཀུན་རྫོབ་རྒྱུ་འབྲས་བསླུ་མེད་ཤེས་ཚེ། །དོན་དམ་བདེན་པའི་གནས་ལུགས་རྟོགས་ཡོང་།
261
།



རོལ་བའི་རྡོ་རྗེའི་གསུང་འབུམ།
དེ་བས་ཆོས་ཀུན་བདེན་མེད་ཚུལ་ལ། །ཡང་ཡང་འདྲིས་ཤིང་གོམས་པར་བྱས་ན། །རྨི་ལམ་ཡུལ་གྱི་སྣང་བ་ཐམས་ཅད། །མི་སེལ་སྙམ་པའི་དོགས་པ་མི་དགོས། །རྨི་སྣང་བཟང་ངན་ཇི་ལྟར་སྣང་ཡང་། །སེང་གེའི་
གསོབ་དང་ཐོ་ཡོལ་མི་བཞིན། །བདེན་མེད་སྒྱུ་མའི་རང་མཚང་རྔུབ་ཚེ། །མི་བདེ་བ་ཞིག་ག་ན་ཆགས་འདུག །ཉིན་མཚན་སྣང་བ་ཐམས་ཅད་བདེན་མེད། །འཁྲུལ་རྟོག་སྣང་ངོར་མི་ཤར་དགུ་ཤར། །ཤར་ཚད་བདེན་མེད་
མིག་ཡོར་བཞིན་དུ། །རྟོགས་ཚེ་གད་མོ་བྲོ་བའི་གནས་སོ། །རྣལ་འབྱོར་པ་ཡི་ཉམས་ལ་སྲིད་འདིར། །སྲིད་ཚད་ཐམས་ཅད་མི་ཤར་བ་ཞིག །མེད་ཕྱིར་དེ་བས་སྒྱུ་མའི་རྣལ་འབྱོར། །ཆེན་པོར་ངེས་ཤེས་རང་གདེང་ཐོབ་
མཛོད། །རང་སེམས་སྐྱེ་མེད་མཐའ་བྲལ་རིག་པ། །བླ་མའི་ཐུགས་དང་རྒྱལ་ཀུན་དགོངས་པར། །དབྱེར་མེད་གཅིག་འདྲེས་ཆོས་སྐུའི་ཀློང་དུ། །འགྱུར་མེད་བཙན་ས་ཟིན་པ་ཤོག་ཅིག །ཧ་ཧ་ཧེ་ཧེ་འདི་འདྲའི་སྨྱོ་གཏམ། །ཀུན་
ནས་དགའ་བའི་དགེ་སྦྱོང་བཙུན་པ། །བསྟན་པའི་རྒྱལ་མཚན་འཛིན་པའི་བཀའ་བཞིན། །རྨོངས་པ་རོལ་མིང་བ་དེས་བྲིས་སོ། ། ༧ ཞེས་པའང་བཙུན་པ་ཀུན་རྒྱམ་བྱ་བས་རྨི་ལམ་ལ་སྙད་བཏགས་ནས་ཡང་ཡང་བསྐུལ་ཕྱིར་བཀའ་
གསུང་ལྡོག་མིན་ཙམ་དུ་སོར་རྩེས་འདུ་བྱེད་བགྱིས་པའོ། །དགེའོ། །
262



བཅོ་ལྔ་
སྦ༄༅། ། རྟོག་ངོར་གང་ཤར་མ་བཅོས་ཤར་མར་བྲིས་པའི་གླུ་དབྱངས། ན་མོ་གུ་རུ་མཉྫཤཱི་ཡེ། སྤྲོས་ཀུན་ཉེར་ཞིའི་དབྱིངས་རུམ་ཀློང་ཡངས་ཀྱི་ཐིག་ལེར། །ཡེ་ནས་འཕོ་འགྱུར་བྲལ་བའི་རྡོ་རྗེ་ཡི་གྲོང་དུ། །སྐུ་གསུམ་འདུ་
འབྲལ་མེད་པའི་དོན་དམ་གྱི་བླ་མར། །མ་བཅོས་རང་བཞག་ངང་ནས་བཟོ་མེད་དུ་ཕྱག་འཚལ། །འཇིགས་དང་འཇིགས་ཡུལ་འཇིགས་མཁན་འཁོར་གསུམ་གྱི་བྱེད་པོ། །སེམས་ལས་གཞན་ན་འཁོར་འདས་གཉིས་ཀ་
ལ་བཙལ་ཀྱང་། །རྣམ་པ་ཀུན་ཏུ་རྩོལ་བས་རྙེད་མིན་གྱི་ཚུལ་འདིས། །འཁོར་འདས་རྩ་བ་སེམས་ཀྱི་
ཀྱི་རྩ་བརྡལ་རང་གཅོད་འཚལ། །སེམས་ཉིད་རིག་དང་མ་རིག་བྱེ་བྲག་ཏུ་ཕྱེ་ནས། །རིག་པ་ཡེ་གནས་ཆེན་པོའི་རོལ་བ་
དང་རྩལ་ལས། །གང་ཤར་ཐམས་ཅད་དག་པའི་འཁོར་ལོ་རུ་སྣང་ལ། །མ་རིག་རྩལ་ལས་མ་དག་འཁྲུལ་གཟུགས་ཀུན་སྣང་ཕྱིར། །དེས་ན་མ་རིག་བདེན་འཛིན་རུ་ཏྲ་ཡི་དཔུང་བཅས། །ཀུན་རྟོག་འཁྲུལ་གཟུགས་
ཐམས་ཅད་ལྷག་མེད་དུ་འཇོམས་ལ། །རང་བྱུང་རིག་པའི་དཔུང་གི་བརྟུལ་ཞུགས་ཀྱི་རོལ་བས། །ཤེས་རབ་རྣོ་མཚོན་འབར་བས་རྗེས་མེད་དུ་བརླག་འཚལ། །ཆོས་ཀུན་བདེན་པར་ཞེན་པའི་ཀུན་རྟོག་གི་འདྲེ་རྒོད།
ལྟ་ བདག་མེད་ཡེ་ཤེས་མཚོན་ཆའི་འཕྲུལ་འཁོར་གྱི་དབལ་གྱིས། །བསྒྲལ་ཏེ་དབང་གཞུའི་ཤུལ་ལམ་བྱ་འཕུར་གྱི་རྗེས་བཞིན། །སྤྲོས་བྲལ་ནམ་མཁའ་ལྟ་བུའི་ངང་ཉིད་ལ་གཞོལ་འཚལ། །རྟོག་ངོར་གང་ཤར་སྣང་བ་འདི་
263



རོལ་བའི་རྡོ་རྗེའི་གསུང་འབུམ།
དག་ནི་ཐམས་ཅད། །རང་གི་སེམས་ཀྱི་རོལ་བ་ཁོ་ན་ལས་མ་འདས། །སེམས་ནི་དངོས་མེད་སྟོང་བ་ནམ་མཁའ་དང་འདྲ་ན། །ནམ་མཁའི་ནམ་མཁར་གླག་མི་རྙེད་ཚུལ་ལ་བསམ་འཚལ། །གཟུང་འཛིན་འཁྲུལ་རྟོག་
སྣང་བ་སྒྱུ་མ་ཡི་འཕྲུལ་འཁོར། །དེ་བཞིན་ཐོ་ཡོར་ལ་ནི་སྐྱེས་བུའི་གཟུགས་སྣང་ཡང་
། །དཔྱད་ཅིང་རྟོགས་ཚེ་བདེན་པར་མ་གྲུབ་པའི་ཚུལ་ལྟར། །ཆོས་རྣམས་ཐམས་ཅད་བདེན་མེད་ངང་ཚུལ་དེ་བསྐྱང་འཚལ། །རྨི་
ལམ་ཡུལ་ལ་བདེ་སྡུག་ཅི་ལྟར་དུ་སྣང་ཡང་། །བདེན་མེད་རྫུན་པར་རྟོགས་ཚེ་བདེ་བ་དང་མི་བདེ། །ཅི་བྱུང་ཐམས་ཅད་ཆུ་བུར་ཆུ་ལ་ནི་ཐིམ་ལྟར། །རྟོག་ཚོགས་སྤྲོས་པ་ཐམས་ཅད་ཆོས་ཉིད་དུ་དྭངས་འགྲོ། །གྲུབ་མཆོག་
ས་ར་ཧ་པའི་རྣམ་ཐར་ལ་དགོངས་ནས། །དཔེར་ན་མདའ་སྲོང་མཁན་པོའི་མདའ་རྩེ་ཡི་བསམ་གཏན། །ཅི་བཞིན་ནམ
ནམ་མཁའ་སུམ་དཀྲུག་རང་བྱུང་གི་རིག་པ། །རང་བབས་གནས་པའི་བསམ་གཏན་ངོ་ཤེས་པ་མཛད་
འཚལ། །ངོ་བོ་སྐྱེ་མེད་ཆོས་སྐུ་སྤྲོས་བྲལ་གྱི་ཀློང་ཡངས། །རྩལ་སྣང་འགག་མེད་བདེ་ཆེན་ལོངས་སྐུ་ཡི་བཀོད་པ། །ཐུགས་རྗེ་རྩོལ་མེད་ཀུན་ཁྱབ་སྤྲུལ་སྐུ་ཡི་རོལ་བ། །སྐུ་གསུམ་ཡེ་ནས་རང་རིག་འདི་ཉིད་ལ་རྫོགས་སོ། །
ངོ་བོ་རང་བཞིན་ཐུགས་རྗེ་ལྡོག་པ་ཡི་ཕྱེ་ཙམ། །དོན་ལ་གཅིག་ལས་སོ་སོ་ཐ་དད་རང་མེད་པས། །དག་པ་གཉིས་ལྡན་སྐུ་ལྔ་ཡེ་ཤེས་ལྔའི་བདག་ཉིད། །ཡེ་གནས་སྐུ་གསུམ་དཀྱིལ་འཁོར་འདི་ཉིད་ལ་ཟེར་གྲགས། །དེ་
264



བཅུ་དྲུག་
༄༅། ། ཕྱིར་རང་རིག་ཡེ་སངས་རྒྱས་པ་ཡི་ངང་ལ། །ཡང་སངས་རྒྱ་ཕྱིར་ཀུན་རྟོག་ལྷན་པོ་རང་མི་འདེབས། །རང་བཞག་རྣལ་མའི་ངང་བབ་མ་བཅོས་པར་བསྐྱང་ན། །ཀུན་བཟང་གདོད་མའི་གཞི་ཀློང་ཡངས་པ་རུ་
གྲོལ་ལོ། ། ༧ ཞེས་པ་འང་གསོ་རིག་པ་དགེ་སྦྱོང་བཙུན་པ་དྷ་ཛའི་མཚན་ཅན་ནས་དངོས་དང་བརྒྱུད་ནས་བསྐུལ་ཞིང་ཟུར་ནས་ཀྱང་དྲུང་འཁོད་པས་རྣ་བ་ཡང་ཡང་གཙེས་པའི་གཏམ་ལན་མི་འདེབས་ཐབས་མེད་བྱུང་བས། རྟོག་ངོར་གང་ཤར་མ་བཅོས་ཤར་
མར་བྲི་བ་བོ་རྒན་བུ་འཆོལ་བོ་རོལ་མིང་བས་སོ། །དགེའོ། །
༄༅། །མཆོག་གསུམ་བསླུ་མེད་ལ་བདེན་བསྐུལ། ན་མོ་གུ་རུ་མཉྫ་ཤྲཱི་ཡེ། སྐྱབས་ཀུན་འདུས་ཀྱི་བདག་ཉིད་རིན་པོ་ཆེ། །དཔལ་རྡོ་རྗེ་ནི་འཆང་དང་དབྱེར་མི་མངའ། །ཕ་བསྟན་པ་ཡི་རྒྱལ་མཚན་སྐུ་དྲིན་ཅན། །བུའི་བདེ་
ཆེན་གྱི་འཁོར་ལོའི་རྒྱན་དུ་བཞུགས། །རྗེ་བླ་མ་ཡི་གསང་གསུམ་ཉི་འོད་ཀྱིས། །བུའི་སྒོ་གསུམ་གྱི་མ་རིག་མུན་པའི་ཚོགས། །ཡོངས
ངས་པ་མཐའ་རུ་སྤྱད་དེ་བློ་གྲོས་ཀྱི། །རྩལ་སྣང་བའི་དཔུང་ཀུན་གསལ་བར་མཛོད། །
#་ དུས་ད་བར་དུ་སྐྱེས་ནས་གྲངས་བྱས་གྲངས། །བཅོ་ལྔ་ཡི་བར་དུ་དོན་མེད་འདའ། །ད་སྒོ་གསུམ་གྱི་བྱ་བ་གང་བགྱིས་ཀུན། །དོན་རྣམ་དཀར་ལ་གཞོལ་ན་ཅི་མ་རུང་། །དེང་གློ་བུར་གྱི་འཆི་བདག་དྲན་མོད་ཀྱང་། །དུས་
265



ཉེ་
རོལ་བའི་རྡོ་རྗེའི་གསུང་འབུམ།
རྟག་པ་རུ་སྡོད་གྲབས་བྱེད་འདི་འཁྲུལ། །ཚེ་འདི་སྣང་ལ་ཞེན་པའི་བློ་ལྡོག་སྟེ། །བློ་ཐེ་ཚོམ་དང་བྲལ་ན་ཨེ་མ་ཧོ། །མ་ཨ་ཡེ་དང་ཕ་སྤུན་ཉེ་ཤག་ཀུན། །ཡོངས་ཐམས་ཅད་ཀུན་ཤུལ་དུ་བཞག་བྱས་ཏེ། །རང་གཅིག་པུ་
དབེན་པའི་རི་སུལ་དུ། །འགྲོ་འདོད་པའི་འདུན་པ་སྙིང་ནས་ཤར། །ཚེ་སྔོན་མ་ལ་བག་ཆགས་མ་ཐེབས་ན། །གང་འདོད་འདོད་ཀུན་འགྲུབ་པ་དཀའ་མོ་གདའ། །དོན་བསམ་ཀུན་ཆོས་བཞིན་འགྲུབ་པ་རུ། །རྗེ་བླ་མ་
ཡིས་གསང་གསུམ་གྲུ་ཆར་ཕོབ། །བློ་འདུན་པ་ནི་འདི་ལས་མི་ལྡོག་པར། །སྒོ་གསུམ་ག་ཡི་བྱ་བ་གང་སྒྲུབ་ཀུན། །རྗེ་རྒྱལ་བ་ཡི་དགོངས་དོན་ཇི་བཞིན་དུ། །དུས་ཐམས་ཅད་དུ་འགྲུབ་པར་ཡང་ཡང་སྨོན། །མ་དྲིན་མོ་ཆེ་
མཁའ་མཉམ་འགྲོ་བ་ཀུན། །དྲིན་ཆེ་ལུགས་ཀྱི་དྲིན་ལན་གཟོ་ཐབས་སུ། །ཆོས་རྣལ་མ་ཞིག་འགྲུབ་པར་བསླུ་མེད་ཀྱི། །སྐྱབས་རིན་ཆེན་ནི་རྣམ་གསུམ་ཡང་ཡང་མཁྱེན། །གང་བསམ་པ་ཀུན་ཡིད་བཞིན་འགྲུབ་པ་རུ། །
དཔལ་ཡི་དམ་ནི་རྒྱལ་བའི་ལྷ་ཚོགས་དང་། །མ་རྒྱལ་བའི་ཡུམ་འཕགས་མ་སྒྲོལ་མ་ཡིས། །དུས་མྱུར་བ་རུ་བྱིན་གྱིས་བརླབ་པར་མཛོད། །དཔལ་དུས་གསུམ་གྱིས་རྒྱལ་བ་ཐམས་ཅད་ཀྱི། །བཀའ་སྐྱོང་མཛད་ཀྱི་སྲུང་མ་
ནོར་ལྷའི་ཚོགས། །ཀུན་ཐམས་ཅད་ཀྱི་མཐུ་དཔུང་རབ་བསྐྱེད་ལ། །ལས་རྣམ་བཞི་ཡིས་སྡོང་གྲོགས་གཡེལ་མེད་མཛོད། །བློ་བསམ་པ་ལ་མི་བསམ་དགུ་བསམ་ཀྱང་། །ཀུན་ཐམས་ཅད་ཀྱང་སྙིགས་མའི་ཚེ་ཐུང་ལ།
266



ས
གྱི
བཅུ་བདུན་
སྦ༄༅། ། །འགྲུབ་དཀའ་བ་རུ་མངོན་ཕྱིར་དབེན་གནས་ཤིག །བསྟེན་ནུས་པ་རུ་བླ་མ་མཆོག་གསུམ་མཁྱེན། །དཔལ་རྒྱལ་བ་ཡི་བསྟན་པ་རིན་པོ་ཆེ། །སྤྱི་བྱེ་བྲག་ཀུན་རིས་སུ་མ་བཅད་པར། །ཀུན་ཐམས་ཅད་ལ་བག་
ཆགས་ཅི་ཐེབས་རེ། །འཇོག་ནུས་པ་རུ་ཕྱོགས་བཅུའི་རྒྱལ་ཀུན་མཁྱེན། །དུས་ད་ནས་བཟུང་ལུས་ངག་ཡིད་གསུམ་གྱིས། །དགེ་གང་འགྲུབ་ཀུན་མཁའ་མཉམ་འགྲོ་དོན་དུ། །འགྱུར་ངེས་པ་རུ་རྒྱལ་ཀུན་འདུན་པར་སྨོན། །
དེ་འགྲུབ་ལ་ནི་ཐུགས་སྨོན་མཛད་པར་ཞུ། །རྗེ་བླ་མ་དང་མཆོག་གསུམ་བྱིན་རླབས་དང་། །ཆོས་སྐྱོང་མཛད་ཀྱི་སྲུང་མའི་མཐུ་སྟོབས་དང་། །དབྱིངས་རྣམ་དག་གི་རྟེན་འབྱུང་བསླུ་མེད་མཐུས། །གང་འདོད་དོན་ཀུན་ཡིད་
བཞིན་འགྲུབ་གྱུར་ཅིག ། ༧ ཅེས་པ་འདི་ཡང་གཞོན་ནུ་བསྟན་དར་བ་རང་ལོ་ལྔ་ཕྲག་གསུམ་དུ་བརྒལ་ཚེ་གང་དྲན་ཡིད་ལ་སྨོན་པ་དེར་ཕྱིས་སུ་ཡིག་སྐྱོན་དང་ཚིག་ཕྲད་ཅུང་ཟད་རེ་བཅོས་པ་མ་གཏོགས་རང་སོར་བཞག་སྟེ་བྲིས་པའོ། །དགེའོ། །
༄༅། །གསུང་ལན་ཟུར་ཙམ་མི་བརྗོད་ཐབས་མེད། ན་མོ་གུ་རུ་མཉྫ་ཤྲཱི་ཡེ། རྒྱལ་བ་ཀུན་གྱི་འཕྲིན་
ད་ལས་རང་ག
གཟུགས་མཆོག །དཔལ་ཆེན་ནམ་མཁའི་མདངས་འཛིན་ཁྲོ་བོའི་རྒྱལ། །གང་དང་དབྱེར་མེད་དཔལ་ལྡན་བླ་
ཀ་ མ་ལ། །སྒོ་གསུམ་གུས་པས་འདུད་དོ་དགེ་ལེགས་སྩོལ། །འདི་ན་དམ་པའི་གསུང་གིས་ནན་བསྐུལ་ཕྱིར། །སྟོན་པའི་རྗེས་འཇུག་ཤིན་ཏུ་ཡུལ་གཉན་པས། །བཀའ་གསུང་བཅག་ན་ཉེས་ཚབ་ཆེར་དོགས་ནས། །གསུང་
267



རོལ་བའི་རྡོ་རྗེའི་གསུང་འབུམ།
ལན་ཟུར་ཙམ་མི་བརྗོད་ཐབས་མེད་བྱུང་། །ཧ་ཧ། དུས་གསུམ་དུས་མེད་ཀ་དག་དུས་ཞེས་པ། །བཞི་ཆ་གསུམ་བྲལ་རིག་པའི་རང་ཞལ་དེ། །མ་བཅོས་བཟོ་མེད་རྒྱ་ཡན་ངང་བརྐྱང་ན། །དེ་ནི་དོན་དམ་རྡོ་རྗེ་ཕུར་
བ་ཞེས། །གཞི་ཡི་དུས་ཀྱི་ཀྱེ་རྡོར་ཟེར་བ་བཞིན། །གཞི་དུས་རྡོ་རྗེ་ཕུར་བ་དེ་ལ་ཟེར། །གཞི་ལམ་འབྲས་གསུམ་དབྱེར་མེད་འདི་ཡིན་ལ། །འཁོར་འདས་དབྱེར་མེད་ཟེར་བའང་དེ་ཡིན་ནོ། །གསང་བའི་རྡོ་རྗེ་ཕག་མོ་
ཟེར་བ་དེ། །གཉུག་སེམས་བདེ་བ་ཆེན་པོ་དེ་ཡིན་ལ། །བདེ་ཆེན་ལྷན་ཅིག་སྐྱེས་པའི་ཡེ་ཤེས་ཏེ། །མཐར་ཐུག་ཕྱག་རྒྱ་ཆེན་པོའང་དེ་ཡིན་ནོ། །དེས་ན་དོན་དམ་ཕུར་བའི་ངང་བསྐྱང་ན། །དེ་ཡི་དབང་དུ་མི་འདུ་བ་ནི་
གང་། །དེ་ཡིས་ཟུར་གྱིས་མི་ནོན་པ་ནི་གང་། །དེ་ནི་རྡོ་རྗེ་ཕ་ལམ་ཉིད་དང་མཚུངས། །འཁོར་འདས་གཉིས་བསྡུས་ཆོས་རྣམས་ཐམས་ཅད་ནི། །དོན་དམ་ཕུར་བའི་ཟིལ་གྱིས་གནོན་པས་ན། །རྨི་ལམ་ཡུལ་སྣང་བཟང་
ངན་བདེ་སྡུག་ཀུན། །ངེས་དོན་ཕུར་བའི་ཟིལ་གྱིས་གནོན་པར་ངེས། །ནད་གདོན་བར་ཆད་ཉེར་འཚེའི་གཉེན་པོ་རུ། །དོན་དམ་རྡོ་རྗེ་ཕུར་བའི་ཞལ་མཇལ་ཚེ། །གདོན་བགེགས་འབྱུང་པོའི་གནོད་པས་ག་ལ་ཚུགས། །
དེ་ནི་སྨན་མཆོག་དཀར་པོ་ཆིག་ཐུབ་འདྲ། །དེས་ན་དོན་དམ་ཕུར་བུའི་དབལ་ཟུར་གྱིས། །ཁམས་གསུམ་སྲིད་གསུམ་དབྱིངས་སུ་བསྒྲལ་ནུས་ལ། །མཐར་ཐུག་སྐུ་གསུམ་ཀློང་དུ་དབྱེར་མེད་སྦྱོར། །དེ་ལས་ལྷག་པའི་
268



༄༅། ། ནུས་མཐུ་ག་ན་གདའ། །ནམ་མཁའི་གར་ཁྱབ་དཀྱིལ་འཁོར་གཅིག་གི་ཀློང་། །གཟུགས་སྣང་ཐམས་ཅད་སྣང་སྟོང་ཕུར་བུའི་སྐུ། །སྒྲ་རུ་གྲག་ཚད་གྲག་སྟོང་ཕུར་བུས་གསུང་། །རྟོག་ཚོགས་འདུ་འཕྲོ་རིག་སྟོང་
ཕུར་བུའི་ཐུགས། །དེ་ལས་གཞན་དུ་དངོས་འགའ་དོགས་ཡུལ་ཞིག །སྐྲ་རྩེ་བརྒྱ་ཆར་གཤག་པས་ཆ་ཙམ་ཡང་། །ཇི་ལྟར་དམིགས་ཀྱང་བདོག་པ་མི་སྲིད་ན། །དེ་བས་འཛིན་མེད་ངང་ལ་ལྷོད་ཀྱིས་གློད། །སྣང་ཡུལ་
དམིགས་མེད་ངང་དུ་སྦྱོར་བ་ལ། །ཅི་ཡང་ཡིད་ལ་བསམ་པར་མ་བྱས་ཏེ། །དྲན་སེམས་ཐམས་ཅད་ཐད་ཀར་ཧད་དེ་སྒྱུར། །མ་བཅོས་བཟོ་མེད་རིག་པའི་གཤིས་ལ་ཞོག །རིག་པའི་ངོ་བོ་སྟོང་བ་ཆོས་ཀྱི་སྐུ། །རང་བཞིན་
གསལ་ལ་ལོངས་སྤྱོད་རྫོགས་པའི་སྐུ། །ཐུགས་རྗེ་ཀུན་ལ་ཁྱབ་པ་སྤྲུལ་བའི་སྐུ། །མ་བཅོས་རིག་པའི་གཤིས་ལ་ཅེར་གྱིས་ལྟོས། །ཤར་གྲོལ་དུས་མཉམ་བག་ཆགས་བསགས་ལོང་བྲལ། །འཛིན་པ་རང་གྲོལ་རྟོག་
ཚོགས་རང་སར་ཞིག །མཐའ་བྲལ་ཀློང་ཡངས་ཟང་ཐལ་ས་ལེ་བ། །ཡེངས་མེད་འཛིན་མེད་གུ་ཡངས་བློ་བདེ་གྱིས། །ནམ་ཞིག་ལུས་རྒྱ་གྲོལ་དང་ཆབ་གཅིག་ཏུ། །མ་འབད་བཞིན་དུ་སྒྲིབ་ཚོགས་རང་སར་དག །མ་
ཀ་ བསྒྲུབ་བཞིན་དུ་ཡོན་ཏན་ངང་གིས་འཁྲུངས། །རྣལ་འབྱོར་བ་ནི་དེ་དུས་སངས་ཆེན་རྒྱ། །སྐུ་ལྔ་ཡེ་ཤེས་ལྔ་ལ་མངའ་དབང་བསྒྱུར། །གཞན་དོན་ཤུགས་འབྱུང་ཚུལ་གྱིས་འབད་མེད་འབྱུང་། །སྤྲུལ་བ་མཛད་འཕྲིན་ནམ་
269
.



རོལ་བའི་རྡོ་རྗེའི་གསུང་འབུམ།
མཁའི་མཐའ་དང་མཉམ། །སྐྱེ་རྒུ་ཡོངས་ཀྱི་དཔལ་དུ་འགྱུར་བའོ། །གསོ་དཔྱད་རིག་པའི་གནས་ལ་ཐོགས་པ་མེད། །བཙུན་ཚུལ་མཁས་པ་མཆོག་གི་གྲལ་འགོ་ཟིན། །བཟང་པོའི་ཡོན་ཏན་དཔལ་གྱིས་མངོན་མཐོ་
བའི། །དམ་པའི་གསུང་ལན་ཟུར་ཙམ་སྨོས་པའོ། ། ༧ ཞེས་པའང་དམ་པ་ཨ་ནན་དྷུ་ཛའི་བཀའ་མ་ལྡོག་ཙམ་དུ། ཐ་ཤལ་རོལ་མིང་བས་སོ། །དགེའོ། །
༄༅། །ཐབས་དང་མན་ངག་གི་སྐོར། ༧ དབྱར་ཤ་མི་རུལ་བའི་ཐབས་ནི། ཤ་དེ་གྲོད་པུའམ་རྐྱལ་བ་སོགས་ཆུ་བསྲུབ་ཐུབ་པའི་ནང་དུ་བཅུག་ལ། ཁ་དམ་པོར་བྱས་ནས་ཟངས་སོགས་སྣོད་ཆུས་བཀང་བའི་ནང་དུ་ནུབ་
པར་བཞག །ཆུ་དེ་ཡང་ཉིན་རེ་བཞིན་བརྗེས་ནས་གྲང་སར་བཞག་ན་མི་རུལ་ལོ། ། ༧ ཤ་ལ་འབུ་མི་འཇུག་པའི་ཐབས་ནི། ཀ་ཀོ་ལ། ཛ་ཏི། བྱུ་རུ་གསུམ་གྱི་ཞིབ་པར་བཏགས་ལ་ཆུར་སྦྱར་ནས་བྱུག་ན་འབུ་དང་སྦྲང་
ཡང་མི་འཇུག་གོ། ། ༧ སྐྱ་མི་དཀར་བའི་ཐབས་ནི། སྐྲ་བཞར་ནས་ལེགས་པར་བཀྲུ། དེ་ནས་ཨ་རུའི་ཁུ་བས་ལན་བདུན་བྱུག །དེ་སྐམ་པ་དང་ནག་མཚུར་གྱི་ཆུས་བྱུག །དེ་ལྟར་ལན་མང་དུ་བཀྲུས་ན་ལོ་བརྒྱ་ལོན་ཡང་
སྐྲ་དཀར་མི་འབྱུང་ངོ། ། ༧ འཕྲུལ་ཡིག་འབྲི་བའི་ཐབས་ནི། ཆུ་ཡིག་ནི། ཨ་རུ་གསེར་མདོག་དང་། ཐར་ནུའི་ཁུ་བས་བྲིས་ལ་མཐར་ཆུ་ཡིག་ཡིན་རྟགས་སྣག་ཚའི་ཝཾ་ཡིག་བྲི། དེ་འདོན་དགོས་ཚེ་ནག་མཚུར་གྱི་ཆུ་ལ་
270



བཅུ་དགུ་
༄༅། །དྲངས་པས་ཡི་གེ་ནག་པོ་གསལ་ལོ། ། ༧ མེ་ཡིག་ནི། རྒྱ་ཚའི་ཆུས་ཡི་གེ་བྲིས་གོང་བཞིན་མེ་རྟགས་སུ་རཾ་ཡིག་བྲི། བལྟ་དུས་མེ་ངབ་ཀྱི་ཤོག་གུ་ནག་པོར་མ་སོང་བར་བསྲེག་དཀར་པོ་འགྲོའོ། །༧ ས་ཡིག་ནི།
ཀ་ར། སུག་པ། ཆང་གི་ཉིང་ཁུ་དེ་རྣམས་ཆ་མཉམ་པས་ཡི་གེ་བྲིས་པ་རྟགས་སུ་ལམ་ཡིག་བྲི། བལྟ་དུས་ཧ་བཏབ་ནས་ཤོག་གུའི་ཁ་དོག་མི་མཐུན་པའི་ས་ཤིན་ཏུ་ཞིབ་པ་ཁྱབ་པར་འགབ་ལ། སྟེང་ནས་ས་ཤིན་ཏུ་ཞིབ་
པས་མནན་བཅག་བྱས། དེ་ནས་ས་ཕོས་ལ་གཡབ་ཅིང་ཕྱིས་པས་གསལ་ལོ། །༧ རླུང་ཡིག་ནི། གྲུམ་པའམ་བྱི་བའི་མཁྲིས་པའི་ཡི་གེ་བྲིས་ལ་སྐམ། རླུང་རྟགས་སུ་ཡཾ་ཡིག་བྲི། བལྟ་དུས་རླུང་ཁར་ཕྱར་པས་གསལ་ལོ།
༧ མཁའ་ཡིག་ནི། ཞུན་མར། ཀ་ར། སྦྱང་ཅུང་ཟད་བཏབ་ལ་སྦྱར་བས་བྲིས། མཁའ་རྟགས་སུ་ཁཾ་ཡིག་བྲིས། བལྟ་དུས་ནམ་མཁར་བལྟ། བཏེགས་པའམ་མཚན་མེ་འོད་ལ་ཡིག་རྒྱབ་བསྟན་ལ་རང་གིས་ཡི་གེའི་མདུན་
ནས་བལྟས་ན་གསལ་ལོ། །ཨོཾ་ན་ག་རེ་བ་མ་ཎཿཧཱ་ར་ཕཊ། ཅེས་གོས་ཀྱི་རས་མ་ལ་སྔགས་ནས་སྒོ་དྲུང་དུ་བཞག་ན་སྤྲུལ་དེ་ཁང་བའི་ནང་དུ་འོང་བར་མི་འགྱུར་རོ། །རྒྱུད་ལས་སོ། །རིག་པ་བཟོ་བའི་མཁོ་གལ་ཆེ་བའི་
#་ མན་ངག་ནི། དབྱར་སྣག་ཚ་མི་རུལ་བའི་ཐབས་ནི། ཀ་བུར། ཏང་ཀུ། ཙན་དན་དཀར་པོ། སྤྱི་བཞུར་རྣམས་ཀྱི་དྲུས་ཆུས་ཕབ་ན་སྣག་ཚ་མི་རུལ། དགུན་འཁྱག་མི་འགྲོ་བའི་ཐབས་ནི། པི་པི་ལང་དང་ཀ་ཀོ་ལ། །སྦྲང་
271



རོལ་བའི་རྡོ་རྗེའི་གསུང་འབུམ།
ཆུས་ཕབ་ན་དགུན་མི་འཁྱག །གླ་རྩི་དང་གི་ཝཾ་ཆུས་ཕབ་ན་ཤིན་ཏུ་རྒྱུག་འཆད་པར་མི་འགྱུར། ཀ་ར་དང་རྒྱ་སྐྱེགས་ཆུས་ཕབ་ན་ཁ་དོག་སྣུམ། ༧ གཡུ་བཟོ་བའི་ཐབས་ནི། ཤེལ་ཞོ་ལྔ། ཟངས་ཞོ་བདུན། དངུལ་ཞོ་
བརྒྱུད། གསེར་ཞོ་དོ། ཟེ་ཚྭ་ཞོ་བདུན། ལག་ལེན་ནི། དང་པོ་ཤེལ་ཞིབ་པར་བཏགས་ལ་ཟེ་ཚྭ་དང་བསྲེ། ཟངས་དངུལ་གསེར་དང་གསུམ་བསྲེས། བླུག་ཀློང་དུ་ལེགས་པར་བཞུས་ལ་བླུག་དེ་ལ་གཡུ་འོང་། འོན་ཀྱང་
གཅིག་བཀྲ་གཅིག་གི་འདོན། གཅིག་མདངས་གཅིག་གིས་འབྱུང་བས་ལན་ལྔའམ་བདུན་གྱི་བར་བཞུ་བླུག་བྱས་པས་ཚད་མེད་པ་འབྱུང་ངོ། །ཆང་ནང་དུ་བཙོས་པས་མདངས་ཐོན་པ་འོང་ངོ། །༧ ཡང་གཡུ་གསར་བཟོ་
བའི་ཐབས་ནི། དངུལ་ཞོ་བརྒྱད། ཟེ་ཚ་ཞོ་བརྒྱད། དཀར་གོང་ཞོ་དོ། ཞ་ཉེ་ཞོ་བརྒྱད། མེ་ཤེལ་ཞོ་ལྔ། ཟངས་ཞོ་གང་། ནག་མཚུར་སྲང་དོ། བུལ་ཏོག་སྲང་གང་། དེ་དག་ལག་ལེན་གོང་ལྟར་བྱས་ལ་བཞུས་པས་ལེགས་
པར་འོང་ངོ་། །
༄༅། །མི་རྟག་འཆི་བ་དྲན་པར་བྱིན་གྱིས་རློབས། རྗེ་བཙུན་བླ་མ་རྣམས་ལ་ཕྱག་འཚལ་ལོ། མི་རྟག་འཆི་བ་དྲན་པར་བྱིན་གྱིས་རློབས། །སེམས་ཀྱི་གཡེང་བ་ཞི་བར་བྱིན་གྱིས་རློབས། །བློ་སྣ་ཆོས་སུ་བསྒྱུར་བ་བྱིན་གྱིས་
272



༄༅། ། རློབས། །ཨེ་མ་རྒྱ་བོད་མཁས་གྲུབ་བགྲང་ཡས་ཀྱི། །ཐུགས་བཅུད་རིམ་གཉིས་ཟབ་མོའི་ཉེ་ལམ་མཆོག །སྙིང་ནས་རྩེ་གཅིག་བསྒྲུབ་ལ་གཞོལ་མཛད་པའི། །དགེ་སློང་བློ་བཟང་བསམ་གཏན་ཚུར་གསོན་
དང་། །བདག་ནི་བློ་ཆུང་ཐོས་ཉུང་སྐྱེ་སྦྱངས་དམན། །གདམས་ངག་བདུད་རྩིའི་ཉིང་ཁུ་ཅང་མ་མཆིས། །འོན་ཏང་ཉིད་ཀྱི་བསྐུལ་སླད་དགེ་བསྐུལ་ཙམ། །ཁ་ཕོ་མི་མཐོ་རང་བློ་དང་འཚམ་ཞུ། །ཞི་གནས་བསྒོམས་ཀྱང་མ་
ཞིའི་བློ་སྐྱེ་བ། །འདི་སྣང་ཆོས་ལ་ཞེན་པའི་ལན་པ་སྟེ། །དེ་ཡི་གཉན་པོ་ཅི་ཡིས་བྱ་སྙམ་ན། །འཆི་བ་མི་རྟག་དྲན་པ་ཤིན་ཏུ་གནད། །དེ་ཕྱིར་རྒན་གཞོན་གོ་རིམ་མ་ངེས་དང་། །ནམ་འཆི་ངེས་མེད་ཡང་དང་ཡང་བསམ་
འཆི་བ་རྣལ་མ་རྒྱུད་ལ་སྐྱེས་པའི་ཚེ། །འདོད་དོན་ཀུན་ལ་ཞེན་པ་གཏིང་ནས་ལོག །འཆི་བ་མ་དྲན་ཐོས་བསམ་བསྒོམ་གསུམ་སོགས། །ཅི་བྱས་ཡང་དག་ཆོས་སུ་འགྲོ་བ་དཀོན། །དཔེར་ན་དགུན་དུས་འཁྱག་སྟེང་
མཁར་བརྩིག་པ། །རྐྱེན་ལ་ཐུག་ཚེ་རྨང་ནས་ཞིག་བཞིན་ནོ། །ང་རང་དོ་ནུབ་འཆི་ན་ཅི་ཞིག་བྱ། །སྙམ་དུ་ཚུགས་ཐབས་གཏན་ནས་མེད་མཆིས་ཚེ། །སེམས་ཀྱི་གླང་ཆེན་ལོག་འགྲོ་ལྕགས་ཀྱུས་བཞིན། །སྡིག་ལས་ལྡོག་
ཅིང་དགེ་ལ་ངང་གིས་འཇུག །མཐར་ཞིག་འཆི་སྙམ་མི་འོ་ཅོག་ལ་ཡོད། །དེ་རིང་སང་ལ་མི་འཆི་བསམ་པ་ནི། །རྒུད་པ་ཀུན་གྱི་སྒོ་ཡིན་འཆི་བ་ནི། །ངེས་དྲན་ལེགས་ཚོགས་ཀུན་གྱི་སྒོ་ཡིན་ཏེ། །བཀའ་དང་དགོངས་
པ་སྟེ།
ཉི་ཤུ་
273
པོད།



-
རོལ་བའི་རྡོ་རྗེའི་གསུང་འབུམ།
འགྲེལ་ཕྱག་རྫོགས་ཞི་བྱེད་དང་། །བཀའ་གདམས་ས་དགེའི་མཁས་གྲུབ་རིམ་བྱོན་ཀུན། །འདི་ཉིད་ཆོས་ཀྱི་ཐོག་མཐའ་བར་གསུམ་ལ། །ངེས་པར་དགོས་ལུགས་མགྲིན་གཅིག་ཡང་ཡང་གསུངས། །དེས་ན་དྲན་དང་
ཤེས་བཞིན་ལེགས་བསྟེན་ཏེ། །གཞུང་ལས་ཅི་སྐད་གསུང་བཞིན་གྲངས་གོ་རིམ། །ངེས་བྱས་འདི་ལ་ངེས་པ་གཏིང་ཚུགས་ན། །བརྩོན་ལྡན་ཁྱེད་ལ་ཡང་དག་ཆོས་སྐལ་བདོག །འདི་ལས་ཟབ་པའི་གདམས་ངག་ངས་མ་
ཐོས། །བླ་མའི་ཞལ་ནསའང་འདི་ལས་ཟབ་མ་གསུངས། །དེ་ཕྱིར་གདམས་པ་དབང་གི་རྒྱལ་པོ་འདི། །མཆེད་གྲོགས་དམ་པ་ཁྱོད་ལ་ལེགས་པར་བྱིན། །འདི་སྦྱར་དགེ་བས་བདག་སོགས་སྐལ་མཉམ་རྣམས། །བློ་ཁ་
དམ་པའི་ཆོས་ལ་ཕྱོགས་པར་ཤོག ། ༧ ཅེས་འདི་ནི་བསྒྲུབ་ལ་གཅིག་ཏུ་གཞོལ་བའི་ཆོས་གྲོགས་དམ་པས་བསྐུལ་བའི་གཡར་ཁྲལ་ཙམ་དུ། ཐ་ཤལ་བའི་དགེ་བསྐུལ་གྱི་ཚུལ་དུ་སོར་མོའི་འདུ་བྱེད་བགྱིས་པ་དགེ །
༄༅། །བློ་སྦྱང་གོམས་སྔོན་དུ་འགྲོ་བ་གཅེས། ན་མོ་གུ་རུ་མཉྫ་ཤྲཱི་ཡེ། རྗེ་ཐུགས་རྗེ་ཅན་གྱི་བླ་མ་ལ། །སྤྱང་བདག་གི་སྒོ་གསུམ་གུས་པས་འདུད། །ཁྱེད་སྙིང་ནས་ལྷ་ཆོས་སྒྲུབ་འདོད་པ། །ཆེས་མཆོག་ཏུ་སྐལ་བ་བཟང་པོ་
ལྡན། །དུས་ད་ལྟ་བསམ་བཟང་དྲན་པའི་ཐོག །དེ་རྒྱུན་དུ་གནས་པའི་ཐབས་བཟང་ལ། །རྟེན་དལ་འབྱོར་རྙེད་དཀའ་འཇིག་སླའི་ཚུལ། །དེ་ཡང་ནས་ཡང་དུ་དྲན་པ་གཅེས། །རྟེན་འདི་འོག་ལུས་ཞིག་ལེན་ངེས་ན། །དེ་
274



ཀ་
ཉེར་གཅིག་
༄༅། །བདེ་འགྲོ་ངན་འགྲོ་གཉིས་ཀ་ལས། །གཞན་སྐྱེ་ཡུལ་མེད་ཕྱིར་དུས་ཀུན་ཏུ། །མགོན་བསླུ་མེད་མཆོག་གསུམ་གཙུག་ཏུ་བཀུར། །དེས་བསླབ་བྱ་རྒྱུ་འབྲས་བསླུ་མེད་བསྟན། །ལས་དགེ་སྒྲུབ་སྡིག་སྤུངས་ཚུལ་
འདི་ལ། །བློ་བསྒྲིམས་ཏེ་ཕྲ་ཞིང་ཕྲ་བ་ནས། །དུས་རྒྱུན་དུ་བླང་དོར་མ་འཆུག་རེམ། །ཡང་སྒོ་གསུམ་སྡིག་པ་ཕྲ་མོ་ཡི། །ལས་དམན་པའི་གོས་ཤིང་སྦགས་གྱུར་ན། །དེ་བག་ཡང་ངང་དུ་མི་བཞག་པར། །མགོའི་མེ་བདག་
བཟློག་བཞིན་འཕྲལ་བཤགས་སྡོམ། །ལས་བཟང་པོའི་དགེ་བ་ཕྲ་མོ་ཙམ། །གང་འགྲུབ་དེར་རྗེས་སུ་ཡི་རང་གིས། །དགེ་གོང་ནས་གོང་འཕེལ་ཐབས་མཆོག་གིས། །ནོར་རིན་ཆེན་རྙེད་བཞིན་དགའ་བ་སྒོམས། །སྤྱིར
ཁམས་གསུམ་སྒོས་སུ་བདེ་འགྲོ་གསུམ། །ཡང་སྒོས་སུ་ངན་སོང་གསུམ་རྣམས་སུ། །ཀུན་སྡུག་བསྔལ་གསུམ་གྱིས་མནར་ཚུལ་སོམས། །དེ་སྤོངས་བའི་ཐབས་ལ་འབད་པ་རིགས། །སྡུག་བདེན་གྱི་རྒྱུ་ནི་ཀུན་འབྱུང་ཏེ།
དེ་འཛོམས་ཕྱིར་བསླབ་གསུམ་ལམ་བཟང་བསྒྲུབ། །དེའི་འབྲས་བུ་འགོག་པའི་བདེན་པ་མཆོག །དེ་མངོན་དུ་འགྱུར་ཕྱིར་ཡང་དག་སློབ། །གཞི་ཚུལ་ཁྲིམས་སྡོམ་པ་རྣམ་དག་སྲུངས། །སེམས་བྱིངས་རྒོད་བྲལ་ཕྱིར་ཏིང་
* འཛིན་སྒོམ། །གདོན་ང་བདག་ཤེས་རབ་རྣོ་མཚོན་གྱིས། །ཡུལ་ཕུད་དེ་རྗེས་མེད་བརླག་པར་མཛོད། །སྒོས་མཁའ་ཁྱབ་ཡིད་ཅན་མ་ལུས་པ། །ཀུན་ཐོག་མ་མེད་ནས་ཡང་ཡང་དུ། །དྲིན་ཆེན་པོས་བསྐྱང་བའི་ཕ་དང་མ།
275
r



རོལ་བའི་རྡོ་རྗེའི་གསུང་འབུམ།
ཡིན་ངེས་ཕྱིར་དེ་དོན་སྙིང་ནས་སོམས། །དེ་ཐམས་ཅད་བདེ་ལ་འགོད་སེམས་དང་། །དེའི་ཕྱིར་ན་སྡུག་བསྔལ་བྲལ་འདོད་ཀྱིས། །མགོན་སངས་རྒྱས་གོ་འཕང་ཐོབ་འདོད་ཀྱི། །ཆེས་དྲིན་ཆེན་སེམས་བསྐྱེད་གལ་པོ་ཆེ། །དེའི་
བསླབ་བྱ་བདག་གཞན་མཉམ་བརྗེ་དང༌། །རང་སྨིན་བྱེད་སྤྱོད་པ་ཕྱིན་དྲུག་དང་། །གཞན་སྨིན་བྱེད་བསྡུ་དངོས་རྣམ་བཞི་ལ། །ཚུལ་ཇི་བཞིན་སློབ་པ་སྙིང་པོའི་དོན། །སེམས་དམིགས་རྟེན་གང་ལ་བཞག་ན་ཡང་། །རྐྱེན་
གང་གིས་མི་གཡོ་ཞི་བར་གནས། །ང་མེད་པར་བདག་འཛིན་འཁྲུལ་རྟོག་ཀུན། །ཡོངས་བདག་མེད་རྟོགས་པའི་རྩྭ་བརྡལ་གཅོད། །ད་ཡང་སྒོས་རྡོ་རྗེའི་ཐེག་མཆོག་གི། །ལམ་ཟབ་མྱུར་སྨིན་གྲོལ་གདམས་པ་མནོས། །
དེར་དབང་དུས་ཇི་ལྟར་ཁས་བླངས་བའི། །སྡོམ་དམ་ཚིག་ཚུལ་བཞིན་བསྲུང་བ་གལ། །ལམ་བསྐྱེད་རྫོགས་རིམ་གཉིས་རྣལ་འབྱོར་གྱིས། །ཚེ་ལུས་རྟེན་འདི་ལ་གྲོལ་བས་ཕྱིར། །ཆེས་བརྩོན་པ་བརྒྱ་ཡིས་རབ་
འབད་དེ། །མཆོག་སྐུ་གསུམ་གོ་འཕང་ཐོབ་པར་གྱིས། །དེ་ཀུན་གྱི་གཞི་རྩ་རྟེན་འབྲེལ་གྱི། །འགོ་བཤེས་གཉེན་བསྟེན་ཚུལ་མ་འཆུག་པར། །ཁོང་བརྒྱུད་ལྡན་དམ་པའི་མན་ངག་བཞིན། །བློ་སྦྱང་གོམས་སྔོན་དུ་འགྲོ་བ་
གཅེས། །འཆི་བ་མི་རྟག་པ་བསྒོམ་པའི་རྩ་བ་གསུམ། རྩ་བ་གསུམ་ནི། ངེས་པར་འཆི་བ་བསམ་པ། ནམ་འཆི་ངེས་མེད་བསམ་པ། འཆི་བའི་ཚེ་ཆོས་མ་གཏོགས་གང་གིས་ཀྱང་མི་ཕན་པ་བསམ་པའོ། །དང་པོ་ལ་
276



༣
ཉེར་གཉིས་
༄༅། ། གསུམ་འཆི་བདག་ངེས་པར་འོང་བ་དེའང་རྐྱེན་གྱིས་བཟློག་ཏུ་མེད་པ་བསམ་པ། ཚེ་ལ་སྣོན་པ་མེད་ཅིང་འབྲུ་བྱེད་བར་མ་ཆད་དུ་ཡོད་པ་བསམ་པ། གསོན་པའི་ཚེ་ནའང་ཆོས་བྱ་བའི་ལོང་མེད་པར་འཆི་བ་
བསམ་པའོ། །གཉིས་པ་ལ་གསུམ་ནི། འཛམ་བུའི་གླིང་གི་ཚེ་ལ་ངེས་པ་མེད་པ། འཆི་རྐྱེན་མང་ཞིང་གསོན་རྐྱེན་ཉུང་བ། ལུས་ཤིན་ཏུ་ཉམ་ཆུང་བས་ནམ་འཆི་ངེས་མེད་བསམ་པའོ། །གསུམ་པ་ལ་གསུམ་ནི། ལུས་
ལོངས་སྤྱོད་གཉེན་ནོ། །ཐག་བཅད་གསུམ་ནི། དང་པོ་གསུམ་གྱི་མཐར། ངེས་པར་ཆོས་བྱ་དགོས་པར་ཐག་བཅད། གཉིས་པ་གསུམ་གྱི་མཐར། ད་ལྟ་ཉིད་ནས་ཆོས་བྱེད་པ་ཐག་བཅད། གསུམ་པ་གསུམ་གྱི་མཐར།
ཆོས་འབའ་ཞིག་བྱ་བ་ཐག་བཅད་པའོ། །རྩ་བ་རེ་རེར་རྒྱུ་མཚན་གསུམ་གསུམ་ཡོད་པས་རྒྱུ་མཚན་དགུ་ཡིན་ནོ། །
༄༅། །མི་རྟག་དྲན་པའི་བསྐུལ་ལྕག ན་མོ་གུ་རུ་མཉྫགྷོ་ཥ་ཡ། ལྷར་བཅས་སྐྱེ་རྒུ་ཡོངས་ཀྱི་སྐྱབས་དམ་པ། །མཉམ་མེད་ཟས་གཙང་སྲས་དང་དབྱེར་མེད་པའི། །མཚུངས་བྲལ་ཆོས་ཀྱི་བློ་གྲོས་དྲིན་ཆེན་རྗེ། །མི་འབྲལ་
ཟླ་ སྙིང་དབུས་པད་མཚོར་རྟག་ཏུ་རོལ། །དེང་སྐབས་སྙིགས་མའི་སྤྱོད་ངན་དུག་རླངས་འཐིབ། །དགེ་བཅུའི་ཉི་མ་ནུབ་རིའི་ཕག་ཏུ་ཡིབ། །མི་དགེའི་མུན་ནག་རིམ་དགུའི་ནོན་པའི་དུས། །བླང་དོར་ལོག་སྤྱོད་མཁན་རྣམས་
277
.



རོལ་བའི་རྡོ་རྗེའི་གསུང་འབུམ།
དལ་ཅིག་ཉོན། །རྒྱལ་བའི་བཀའ་དང་དགོངས་པའི་འགྲེལ་ཇི་བཞིན། །བཤེས་གཉེན་མཆོག་གི་ཞལ་ནས་སྔར་ཐོས་རྣམས། །ཕངས་མེད་ཅི་མི་སྙམ་ལ་ཡར་བར་དོར། །དུག་གསུམ་ལས་ལ་བག་མེད་བྱེད་རྣམས་
འཁྲུལ། །དལ་འབྱོར་རིན་ཆེན་གླིང་དུ་ད་རེས་ཕྱིན། །བཤེས་གཉེན་རིན་ཆེན་དམ་པས་རྗེས་སུ་བཟུང་། །རྒྱལ་བསྟན་རིན་ཆེན་མཆོག་ལ་ལེགས་པར་མཇལ། །དམ་ཆོས་རིན་ཆེན་འགྲུབ་པའི་སྐལ་ལྡན་དུས། །བུ་སྐྱེས་
སྐལ་བཟང་བུ་ལ་ཞེ་རུས་ལྡན། །ཀུན་དང་མི་མཐུན་ཀུན་སྤྱོད་ཁྱད་པར་འཕགས། །ལྷ་ཆོས་སྒྲུབ་ལ་ལྷ་རྣམས་རབ་ཏུ་དགའ། །སྙན་པའི་རོལ་མོ་སྙན་ཁུང་ཀུན་ལ་འཁྲོལ། །ཡང་དག་ལམ་བཟང་ཡང་ཡང་སྒྲུབ་བརྩོན་ན། །ནམ་
ཞིག་མཐའ་ལ་ནམ་མཁའི་མཐའ་མཉམ་འགྲོ། །ཀུན་ནས་མ་ལུས་ཀུན་མཁྱེན་བཞིན་དུ་འདྲེན། །འདི་འདྲ་བསམ་ན་འདི་ཕྱི་ཀུན་དོན་འགྲུབ། །ལ་ལ་ཉིན་རེར་བཞིན་དུ་བྱ་སྤྱོད་འགྱུར། །ཡང་ཡང་སྒོ་གསུམ་བསམ་སྦྱོར་
དུག་ལྔའི་སྦགས། །རེ་རེ་ཁྲེལ་དང་ངོ་ཚ་འཇའ་ལྟར་ཡལ། །མང་མང་ཁྲོད་དུ་བག་མེད་ལས་ལ་འབད། །ཤར་ཤར་ངག་ཀྱལ་བྲེ་མོའི་གཏམ་ཚོགས་སྒྲོགས། །ཁྲིག་ཁྲིག་བྲོ་དང་གར་གྱི་རྩེ་འཇོ་རོལ། །ལོང་ལོང་མང་པོས་
འབད་རྩོལ་དྲག་པོ་བྱེད། །ཞུམ་ཞུམ་འཇིགས་ཆེན་སྟེར་བའི་ཁ་དྲག་མང་
། །ཀྱེ་མ་ལྔ་བདོའི་འགྲོ་བ་ཕལ་མོ་ཆེས། །ཉིན་མཚན་ཀུན་ཏུ་སྡིག་ལ་བག་མེད་སྤྱོད། །བཟོད་མེད་ངན་སོང་གསུམ་གྱི་གནས་རྣམས་སུ། །བསྒྲོད་
278
ཁྲི



ཉེར་གསུམ་
༄༅། ། འདོད་སྟ་གོན་མང་མྱུར་བྱེད་འདི་མཚང་། །ས་འདིར་ཡུན་རིང་འདུག་པའི་རེ་བ་བྲལ། །ཚེ་འདི་ལོ་ཟླ་ཞག་དང་ཟ་མས་འཛད། །དེ་རིང་སང་ལ་མི་འཆིའི་གདེང་ཚད་དཀོན། །འཆི་བདག་ཐོག་འབབ་བྱུང་ན་ཅི་
བྱར་འགྱུར། །ཚེ་འདིའི་བྱ་བཞག་འདུན་མའི་ཉིན་མཚན་འདའ། །རྣམ་པ་ཀུན་ཏུ་འདི་སྣང་བྱ་བར་ཞེན། །ཟས་གོས་གནས་མལ་དོན་དུ་རྩོལ་སྒྲུབ་བྱ། །ཅི་བྱས་ཆོས་ཀྱིས་གེགས་སུ་འགྱུར་ལ་ལྟོས། །འཆི་ཆོས་བྱེད་སྙམ
ཡོད་ཀྱང་ཕྱི་བཤོལ་ངང་། །ཡང་ཡང་ཕར་ཕར་བསྲིང་ནས་གལ་ཆུང་བྱེད། །ད་དུང་ག་ལེར་བྱས་ནས་སྒྲུབ་འདོད་ཀྱིས། །མི་ཚེ་སྟོངས་ཟད་བྱས་འདིས་རང་ཉིད་ཕོངས། །ནམ་ཞིག་འཆི་ནད་དྲག་པོས་འཆོར་མེད་ཟིན།
བཟའ་བཏུང་གོས་ཀྱང་འཆི་བའི་རྐྱེན་དུ་འགྱུར། །རིམ་གྲོ་སྨན་དཔྱད་གང་གིས་མི་ཕན་པ། །ངེས་པར་འཆི་ལ་ཐུག་ཚེ་འགྱོད་ཀྱང་འཕྱི། །འཆི་ཁར་གཉེན་བཤེས་ཀུན་གྱིས་མཐའ་བསྐོར་བཞིན། །དབུགས་ཆེན་ཕྱི་རུ་
འཕང་ཚེ་ཤིའོ་ཞེས། །བརྩེ་གདུང་ཅན་རྣམས་ཐམས་ཅད་རེ་ཐག་ཆད། །རང་ཉིད་གཅིག་པུ་འཇིག་རྟེན་ཕ་རོལ་འགྲོ། །དེ་ཚེ་སྐྱབས་དང་སྐྱེལ་མ་དམ་པའི་ཆོས། །མ་གཏོགས་གཞན་འགའ་ཡོད་པ་མ་མཆིས་ན། །དེ་ནི་
སྔ་མོ་རང་གིས་མ་བསྒྲུབ་ལ། །རྣམ་གཡེང་ངང་དུ་རང་གི་རང་ཉིད་བསླུས། །ཤི་བའི་འོག་ཏུ་བར་དོར་གཡང་ས་མང་། །མ་ངེས་འཁྲུལ་སྣང་དུ་མས་རབ་ཏུ་མནར། །འཇིགས་ཆེན་སྐྱེད་པའི་གཤིན་རྗེའི་ཕོ་ཉའི་གཙེ།
279



རོལ་བའི་རྡོ་རྗེའི་གསུང་འབུམ།
སྐྲག་ཅིང་སྔངས་ལས་བདེ་བའི་གོ་སྐབས་བྲལ། །ངན་སོང་གནས་སུ་ཚ་གྲང་སྡུག་བསྔལ་དང་
། །བཀྲེས་སྐོམ་རིད་ཅིང་ངལ་དུབ་སྡུག་བསྔལ་དང་། །གླེན་ལྐུག་བཀོལ་སྤྱད་ལ་སོགས་སྡུག་བསྔལ་ལ། །ཚད་གཟུང་
བཀའ་བའི་སྡུག་བསྔལ་སྣ་ཚོགས་མྱོང་། །ལ་ལ་གངས་སྦུབ་ཆབ་རོམ་ནང་དུ་གནས། །གྲང་རེག་རླུང་དང་བུ་ཡུག་དྲག་པོས་སྦྲེབས། །ཨ་ཆུ་ཀྱི་ཧུད་ཟེར་ཞིང་སོ་ཐམ་པ། །ལུས་ཀུན་ཆུ་བུར་དག་གིས་གཡོགས་པ་དང་། །
ཆུ་བུར་རྡོལ་བ་ཆུ་སེར་ཆབ་རོམ་གྱུར། །པགས་པ་སྔོན་པོ་ཚར་བ་གས་པ་དང་། །རླུང་གིས་དྲག་བཏབ་པགས་པ་རིམ་བཤུས་ནས། །ཤའུ་དམར་པོ་པདྨ་ལྟ་བུ་དེ། །ཚར་བ་གས་ཤིང་རྣག་ཁྲག་ཞམ་པ་ཡང་། །དེ་དག་ཆབ་
རོམ་གྱུར་ཞིང་རྨ་ནང་ནས། །ལྕགས་ཀྱི་འབུ་སྲིན་དུ་མས་ཟ་བ་འབྱུང་། །བཟོད་དཀའི་སྡུག་བསྔལ་དྲག་པོས་རབ་ཏུ་མནར། །ལ་ལ་ལྕགས་བསྲེག་རི་ཐང་མེ་དཔུང་ཀློང་། །ལྕགས་བསྲེག་འབར་བའི་གཏུན་དུ་བརྡུང་བ་
དང་། །སོག་ལེ་འབར་བས་གཤགས་ཤིང་རྟེའུས་གཞོག །གསོར་གྱིས་འབུག་ཅིང་ལྕགས་བསྲེག་ཕྱར་བས་གཏུམ། །ཁྲོ་ཆུ་ཟངས་ཞུན་ཁོལ་མ་ཁ་རུ་བླུད། །ལྕགས་ཀྱི་ཐོ་ལུམ་འབར་བ་ཁ་རུ་བཅུག །ལྕགས་བསྲེག་ཞུན་
མའི་ནང་དུ་འཁྲབ་པ་དང་། །འབར་བའི་གསར་ཤིང་མདུང་རྩེས་ཕུག་པ་དང་། །ལྕགས་བསྲེག་བུད་མེད་མང་པོས་འཁྱུད་པ་དང་། །ལྕགས་སློང་འབར་བ་ཁྲོ་ཆུར་འཚོད་པ་སོགས། །ལུས་དང་མེ་དཔུང་དབྱེ་བ་མི་ཤེས་
280



༄༅། །པས། །ཤིན་ཏུ་དཔག་པར་དཀའ་བའི་སྡུག་བསྔལ་མྱོང་། །ལ་ལ་བཟའ་བཏུང་དག་གི་མིང་ཙམ་བྲལ། །རྩྭ་ཆུ་ཤིང་ཡང་ཆ་ཤས་མེད་པའི་གནས་། །ཟངས་ཀོག་ཉི་མའི་བཅོམ་འདྲའི་མྱ་ངམ་ཐང་། །ཤིན་ཏུ་རིད་
ཅིང་ཉམ་ཐག་ཟས་སྐོམ་བྲལ། །བཀྲེས་ཤིང་སྐོམ་ལ་ངལ་དུབ་ཤུགས་རིང་འདོན། །ཉི་ཟླ་གོ་ལྡོག་ཚ་གྲང་སྡུག་བསྔལ་ཆེ། །བརྡེག་བརྡུང་འཚོད་ཅིང་ཁ་སྣར་མེ་དུད་འཕྱུར། །བརྗོད་ཀྱི་མི་ལང་སྡུག་བསྔལ་མང་པོས་
མནར། །ལ་ལ་བླུན་ཞིང་རྨོངས་ལ་གཏི་མུག་པས། །མུན་ནག་གནས་སུ་གཅིག་གིས་གཅིག་མནན་ནས། །གཅིག་ལ་གཅིག་ཟ་ཆུང་བའི་ཆེན་པོ་ཟ། །ཆེ་བའི་མང་ཟ་ནི་དུག་མདའ་མཚོན་གཟིར། །སྣ་འབིག་ཁལ་འགེལ་
ཞོན་ཞིང་བརྡེག་འཚོ་བྱེད། །ལྤགས་རུས་རྭ་དང་ཤ་རྣམས་དོན་གཉེར་ནས། །སྲོག་ལ་རྒོལ་ཞིང་བཤའ་བྱེད་གཏར་བསྲེག་སོགས། །བཟོད་དཀའི་སྡུག་བསྔལ་དྲག་པོ་ཉམས་སུ་མྱོང་། །དེ་ཀུན་ལུས་བོང་སྡུག་བསྔལ་ཚེ་
ཚད་སོགས། །དུག་གསུམ་ལས་ལ་དྲག་ཞན་གང་བྱས་ཀྱི། །ཆེ་ཆུང་དྲག་ཞན་རིང་ཐུང་ཅི་རིགས་པ། །གཅིག་ཏུ་མ་ངེས་རང་བྱས་ལས་བཞིན་དུ། །དེ་དག་ངན་སོང་གསུམ་གྱི་སྡུག་བསྔལ་སྟེ། །སྡུག་བསྔལ་ལས་ཀྱང་
ཀ ཤིན་ཏུ་སྡུག་བསྔལ་ཚུལ། །རང་བཞིན་བཅས་པའི་སྡིག་ལྟུང་བྱུང་བའི་རྒྱུས། །འབྲས་བུ་སྡུག་བསྔལ་དེ་རྣམས་འབྱུང་བའོ།
281



Z8Z
རོལ་བའི་རྡོ་རྗེའི་གསུང་འབུམ།



༄༅། །སྤྲུལ་བའི་གཏེར་ཆེན་ཆོས་ཀྱི་རྒྱལ་པོ་ཨོ་རྒྱན་ཁྲག་འཐུང་ཆོས་ཉིད་གླིང་པའི་གསང་རྣམ་རིན་ཆེན་
འཕྲེང་བའི་མཛེས་རྒྱན་ཞེས་བྱ་བ་བཞུགས་སོ། །
283



གཅིག་
རོལ་བའི་རྡོ་རྗེའི་གསུང་འབུམ།
༄༅། །ན་མོ་གུ་རུ་བཛྲ་དྷ་ར་ཡེ། དུས་གསུམ་རྒྱལ་བའི་ལེགས་སྨོན་གཅིག་བསྡུས་མཐུས། །ལེགས་འཁྲུངས་ལྷོ་ནུབ་སྐུ་གསུམ་དཔལ་རིའི་ཞིང༌། །པདྨ་ཀ་ར་སྟོན་འཁོར་དགོངས་
ཀློང་ལས། །དགའ་སྟོན་ཚོགས་ཀྱི་འཁོར་ལོའི་གྲལ་ཚུད་ནས། །ཟབ་རྒྱའི་དགའ་སྟོན་དྭངས་མའི་དཔལ་ལ་རོལ། །རྣམ་ཀུན་མཆོག་ལྡན་སྐུ་བཞིའི་དབྱིངས་ཉིད་ལ། །གཡོ་མེད་ཏིང་
འཛིན་རོལ་བའི་ངང་གནས་ཚེ། །དཀྱིལ་འཁོར་རིགས་བརྒྱའི་ཁྱབ་བདག་ཨོ་རྒྱན་རྗེས། །ཡངས་བའི་ལྗོངས་འདིར་འདྲེན་པའི་ལུང་བསྟན་ཚེ། །ལྔ་བདོའི་སྙིགས་མའི་འགྲོ་རྣམས་
གདུལ་དཀའ་བས། །བདག་ལ་བཀའ་གནང་སྩོལ་ཅིག་ཞུས་པ་ན། །ཐུགས་ངལ་མ་མཛད་དུས་གསུམ་རྒྱལ་སྲས་བཞིན། །དཀའ་ངལ་ཁྱད་གསོད་ཐུགས་བསྐྱེད་སྲོལ་བཞིན་མཛོད།
284



3
གཉིས་
༄༅། །།བཙན་རྒོད་ཙེའུ་དམར་དང་ལྷའི་བླ་མར། །གྲོགས་བསྟེན་བསྟན་འགྲོར་ཕན་བདེ་འབྱུང་ཞེས་གསུངས། །རྡོ་རྗེས་བཀའ་གསུང་ལྡོག་པར་མ་ནུས་ཏེ། །མདོ་ཁམས་ཟལ་
མོའི་སྒང་གི་ཉེ་འདབས་སུ། །སྐྱེ་སྔོན་ཐབས་ཤེས་གསལ་འབྲེལ་མཐོང་བ་ན། །དཔའ་བོ་མཁའ་འགྲོའི་གར་དང་རོལ་མོ་བཅས། །དེ་རུ་ཕྱིན་ཏེ་ལྷུམས་སུ་ཞུགས་ནས་ཀྱང་། །འཇའ་
སྤྲིན་མེ་ཏོག་ཆར་འབེབས་དབྱར་རྔ་ལྡིར། །རྩ་གསུམ་དམ་ཅན་རྒྱ་མཚོ་གར་རོལ་བ། །ཨེ་ཝཾ་ཟུང་གི་ཉམས་སམ་དངོས་སུ་སྣང་། །འཕྲིན་ལས་རྨད་བྱུང་སྐུ་ལ་གསོལ་བ་འདེབས།
ཞིང་འདིར་བྱོན་ཏེ་ཞག་བདུན་ཕྱི་སྲིད་དུ། །བསྟན་སྲུང་དཔའ་བོ་མཁའ་འགྲོའི་ངར་རོལ་ལས། །དམ་སྲི་རྒྱལ་འགོང་ཚར་བ་བརྒྱ་འགས་གྱུར། །རྩ་གསུམ་བྲན་དུ་བཀོལ་ལ་གསོལ་
285
པོད།



རོལ་བའི་རྡོ་རྗེའི་གསུང་འབུམ།
བ་འདེབས། །སྣང་སྲིད་ཁྱུང་སྒོང་ལྟར་གྱུར་དེ་སྟེང་ནས། །མཁའ་དཀྱིལ་མཆེད་དེ་རིགས་དྲུག་སོ་སོར་སྣང་། །འཁོར་བར་ཞེན་ལོག་ངེས་འབྱུང་ཐུགས་སུ་ཚུད། །ཡེ་ནས་འཕགས་ལམ་རྫོགས་ལ་གསོལ་བ་འདེབས།
དེར་སྣང་སྒོང་རྒྱ་གྲོལ་ལྟར་རྒོད་པ་ལས། །ལས་རབ་རྫོགསཤིང་གནས་འགྱུར་གནས་བརྟན་སོགས། །ཀུན་བཟང་གཞན་ཕན་ཡང་སྤྲུལ་དགེ་ལེགས་རྒྱས། །སོ་ཐར་བསླབ་གནང་ཐུབ་སྐུ་ཚོན་གང་གནང་། །བསླབ་
གསུམ་བསྟན་སྲོལ་འཛིན་ལ་གསོལ་བ་འདེབས། །རྡོ་རྗེ་འཆང་དབང་བདུད་འཇོམས་གླིང་བ་དང་། །མཁས་གྲུབ་སུམ་བཅུའི་ཞལ་ལུང་ཁ་བྱང་ལས། །པདྨའི་རྒྱལ་ཚབ་མངའ་གསོལ་ལུང་གིས་བསྔགས། །རྒྱལ་བའི་
རྒྱལ་ཚབ་མཆོག་ལ་གསོལ་བ་འདེབས། །བདུད་སྲིན་གདུག་པའི་འཚེ་གཅོད་བརྩམ་པ་ན། །དབང་དྲག་རྟ་མཆོག་ནག་པོའི་ཞལ་གཟིགས་ཏེ། །ལོག་འདྲེན་བརླག་ཅིང་ལྷ་ཉིད་རང་ལ་ཐིམ། །དྲག་སྔགས་ནུས་རྩལ་
རྫོགས་ལ་གསོལ་བ་འདེབས། །ལན་གཅིག་འཇའ་ཟེར་སྣ་ལྔས་ཁྱིམ་གང་ནས། །ཡིད་བཞིན་ཚེ་འཕེལ་ཞལ་གཟིགས་སྒྲུབ་ཐབས་དང་། །སྨིན་བྱེད་མན་ངག་ཡོངས་གནང་བདག་ཐིམ་མྱུར། །སྒྱུ་འཕྲུལ་ཁྱད་དུ་
འཕགས་ལ་གསོལ་བ་འདེབས། །མདུན་མཁར་མེ་རླུང་འཁྱིལ་བའི་གུར་ཁྱིམ་ནས། །གསང་བདག་ཞལ་གཟིགས་ང་དང་དབྱེར་མེད་གསུངས། །དབང་སྐུར་རྒྱུད་བཤད་རང་ཐིམ་དབྱེར་མེད་གྱུར། །རིགས་བདག་རང་
286



གསུམ་
༄༅། ། ཞལ་མཇལ་ལ་གསོལ་བ་འདེབས། །བགྲང་གྲངས་བཞི་བའི་དང་པོའི་ཚེས་བཅུ་རུ། །རྔ་ཡབ་གླིང་པ་གཙོ་འཁོར་ཡོངས་རྫོགས་ཀྱི། །ཞལ་གཟིགས་དབང་བསྐུར་ལུང་བསྟན་རྗེས་སུ་བཟུང་། །བརྒྱུད་གསུམ་
བྱིན་རླབས་འཕོས་ལ་གསོལ་བ་འདེབས། །དེ་ཡི་ཉེར་ལྔར་གནས་ཡུལ་ཌཱ་ཀི་དང་
། །མ་ཚོགས་མཁའ་འགྲོ་བྱེ་བའི་ཞལ་གཟིགས་ཏེ། །གླུ་གར་རོལ་མོའི་རྣམ་འགྱུར་དགའ་སྟོན་མཛད། །མཁའ་འགྲོའི་རྗེས་སུ་བཟུང་ལ་
གསོལ་བ་འདེབས། །དེ་ཡི་སྤྲེལ་ཟླའི་མར་ངོའི་ཚེས་བཅུ་ལ། །བརྟན་མ་འཇིག་རྟེན་ལྷ་ཀླུ་ཐམས་ཅད་ཀྱིས། །དགའ་བསུ་ཨུཏྤལ་ཆར་འབེབས་དབྱར་རྔ་ལྡིར། །ངོ་མཚར་རྨད་དུ་བྱུང་ལ་གསོལ་བ་འདེབས། །བགྲང་བྱ་
ལྔ་ཡི་ས་ག་ཟླ་བ་རུ། །རྨི་སྣང་ལྷུན་གྲུབ་ཞིང་ལས་རྒྱལ་ཀུན་གྱིས། །རྒྱལ་ཐབས་སྤྱི་བླུགས་དབང་བསྐུར་གསང་མཚན་གསོལ། །གར་དབང་ཆོས་ཉིད་གླིང་པར་གསོལ་བ་འདེབས། །བགྲང་བྱ་དྲུག་གི་དང་པོའི་བཅུ་
གསུམ་ཉིན། །ཙེའུ་དམར་དང་ལྷ་ཡི་བླ་མ་ཡིས། །འཁོར་འདས་ལེགས་ཚོགས་བསྡུ་བར་ཞལ་གྱིས་བཞེས། །གཏད་རྒྱུར་མཚམས་སྦྱོར་འཛོམས་ལ་གསོལ་བ་འདེབས། །རྨི་སྣང་དཔལ་ལྡན་ཞིང་ཁམས་གནས་འགྱུར་
#་ ཏེ། །འཇམ་དཔལ་དབྱངས་ཀྱི་ཞལ་མཇལ་དེའི་ཐུགས་ལས། །འཇམ་དབྱངས་རིགས་ལྔའི་སྐུ་འཕྲོས་རང་ལ་ཐིམ། །ཤེས་རབ་ཉི་མའི་དབང་པོར་གསོལ་བ་འདེབས། །དེར་བཟུང་སྡེ་སྣོད་གསུམ་གྱི་འཆད་ཉན་ལས།
287



རོལ་བའི་རྡོ་རྗེའི་གསུང་འབུམ།
ཚད་གསུམ་ཟུང་འབྲེལ་ལུང་རིགས་དབྱར་རྔ་སྒྲོགས། །ཕས་རྒོལ་ལོག་པའི་སྲིད་ཁམས་རི་བོ་སྙིལ། །རིག་པའི་དབང་ཕྱུག་མཆོག་ལ་གསོལ་བ་འདེབས། །ངག་དབང་དབྱངས་ཅན་ལྷ་མོའི་རྗེས་བཟུང་སྟེ། །ཤེས་བྱའི་
གནས་ཀུན་མི་འཇིགས་སྤོབས་པ་བརྙེས། །རབ་འབྱམས་གནས་ལྔ་མཁྱེན་པའི་པཎྜི་ཏ། །མཁྱེན་བརྩེའི་གཏེར་ཆེན་མངའ་ལ་གསོལ་བ་འདེབས། །ཉིད་མདུན་འཇའ་གུར་དབྱིངས་ལས་ཀློང་ཆེན་རྗེས། །གསང་སྔགས་
རྡོ་རྗེ་ཐེག་པའི་ཟབ་བསྟན་ལ། །འཛིན་སྐྱོང་སྤེལ་བའི་བཀའ་ཐེམ་དབང་བསྐུར་གནང་། །སྡེ་གསུམ་ཤིང་རྟ་ཆེན་པོར་གསོལ་བ་འདེབས། །རིགས་བདག་ཆོས་དབྱིངས་དགའ་རབ་རྡོ་རྗེའི་ཞལ། །མཇལ་ཚེ་འོད་གསལ་
རྡོ་རྗེ་ཐེག་ལམ་ནས། །བྱེ་མའི་གྲངས་ཀྱི་འགྲོ་འདྲེན་ཁྱོད་ནུས་གསུངས། །འབྲེལ་ཚད་དོན་ལྡན་མཛད་ལ་གསོལ་བ་འདེབས། །གསང་ཆེན་སྔགས་བདག་ཌཱ་ཀིའི་ཞལ་གཟིགས་ཚེ། །དབང་མེད་ལས་ཀྱི་ཕྱག་རྒྱར་སྦྱོར་
བས་ན། །རྩ་ཐིག་རླུང་གསུམ་སྐུ་གསུམ་སྦྱོར་སྒྲོལ་བརྙེས། །སྨིན་གྲོལ་མཐའ་རུ་ཕྱིན་ལ་གསོལ་བ་འདེབས། །དེང་ནས་བརྩམས་ཏེ་ཡུལ་སྣང་སྲིད་པའི་ཁམས། །ཁྲག་མཚོའི་ཀློང་སྣང་མཁའ་འགྲོའི་བརྡ་གླུ་ལས། །
གཏན་གྱི་སྣང་སྲིད་བརྡ་དང་དཔེ་རུ་སྣང་། །མ་མོའི་སྲོག་དབང་མངའ་ལ་གསོལ་བ་འདེབས། །རྡོ་རྗེ་འཆང་དངོས་མཉམ་མེད་གཏེར་ཆེན་རྗེ། །སྒྱུ་ལུས་དྭངས་མའི་འོད་སྐུར་སྣང་བ་ན། །ང་ཉིད་འཇའ་ཚོན་སྙིང་བོས་
288
གྱི་



ད
༄༅། །མངག་ཅེས་གསུངས། །སྨོན་ལམ་གཏད་རྒྱ་གྲོལ་ལ་གསོལ་བ་འདེབས། །ཕྱག་མཐིལ་ནས་སྟོན་བརྡ་ཤོག་སེར་པོ་ལས། །ཁ་བྱུང་པདྨའི་རྒྱ་ཅན་བརྡ་ཡི་སྐོར། །བཅུ་གསུམ་རི་མོའི་གཟུགས་སྣང་བདག་ལ་
ཐིམ། །ཆིག་བརྒྱུད་གཏད་རྒྱ་གྲོལ་ལ་གསོལ་བ་འདེབས། །གཡུ་འབྲུག་ཆིབས་ནས་བདུད་འདུལ་དྲག་མོ་ཡིས། །ལུང་བྱང་ཨུནྡྲའི་ཆུན་པོའི་བརྡ་དབྱངས་སོགས། །གསུང་བཞིན་ལུས་མེད་ཕབ་སྟེ་འགྲོ་དོན་མཛད། །
གདུལ་བྱའི་རེ་འདོད་སྐོང་ལ་གསོལ་བ་འདེབས། །རྨི་ལམ་འོད་གསལ་རོལ་བའི་སྣང་ཆ་ལས། །འགྲོ་འདུལ་གླིང་བའི་མེ་ལོང་ཨཱ་ཡིག་ཅན། །ཤེལ་སྒྲོམ་ཁ་དོག་གསུམ་མཚོན་བདག་ལ་གཏད། །དགོངས་བརྒྱུད་བྱིན་
རླབས་འཕོས་ལ་གསོལ་བ་འདེབས། །དེ་ཉིད་མི་ཤིགས་ཐིག་ལེའི་ཀློང་ཐིམ་ཚེ། །སྣང་སྲིད་གསལ་སྒྲིབ་མེད་པར་ས་ལེར་གསལ། །སྔ་མའི་སྦྱང་འཕྲོ་སྐྱེ་སྲིད་དུ་མར་སྣང་། །མཁྱེན་བརྩེའི་ནུས་རྩལ་འབར་ལ་གསོལ་བ་
འདེབས། །རེ་ཞིག་པདྨ་མཁའ་འགྲོའི་ཞལ་ལོང་ལས། །འགྲོ་འདུལ་གླིང་བའི་མན་ངག་གང་བྱོས་བརྡ། །ཉིད་ལ་གཏད་ཚེ་ཆོས་དབྱིངས་ཀློང་མཛོད་རྡོལ། །ཉམས་རྟོགས་གོང་དུ་འཕེལ་ལ་གསོལ་བ་འདེབས། །སྔགས་
* སྲུང་མ་མོའི་བྷན་དྷའི་བདུད་རྩི་གཏད། །རིག་འཛིན་ཁྱབ་བདག་རྡོ་རྗེས་བསྐུར་གསོལ་གསུངས། །ཉིད་ཀྱི་གསོལ་ཚེ་སྔོན་གནས་རྗེས་སུ་དྲན། །དུས་གསུམ་ས་ལེར་མཁྱེན་ལ་གསོལ་བ་འདེབས། །ལན་གཅིག་གཏེར་
289



ས
རོལ་བའི་རྡོ་རྗེའི་གསུང་འབུམ།
སྲུང་སྨན་བཙུན་མཆེད་ལྔ་ཡིས། །ཞལ་ཐེམ་དཀར་བྱང་དམར་བྱང་འདིའོ་ཞེས། །བརྡ་ཡིག་ཤེལ་སྒྲོམ་ལས་འཆར་ཅན་ཞིག་གཏད། །མཛད་འཕྲིན་ཕྱོགས་བཅུར་རྒྱས་ལ་གསོལ་བ་འདེབས། །རེ་ཞིག་མཁའ་འགྲོ་སྡེ་
ལྔའི་སྙིང་བྱང་གི། །ཤོག་སེར་གཏད་དེ་ཕ་ཅིག་ཨོ་རྒྱན་རྗེས། །ཟབ་གཏེར་འདོན་པའི་དུས་ཚིགས་ལུང་གིས་བསྔགས། །གཏེར་ཆེན་ཆོས་ཀྱི་རྒྱལ་པོར་གསོལ་བ་འདེབས། །མདུན་མཁར་འཇའ་ཟེར་དབྱིངས་ལས་
གནས་ཡུལ་གྱི། །མ་ཚོགས་ཌ་ཀིས་ཟབ་གཏེར་ལྡེ་མིག་གྲོགས། །རྗེ་བཙུན་ཁྲོ་གཉེར་སྤྲུལ་བ་ལུང་གིས་བསྔགས། །འཕྲིན་ལས་མཁའ་ལྟར་ཁྱབ་ལ་གསོལ་བ་འདེབས། །རྨི་སྣང་གནས་འགྱུར་གཡུ་ལོ་བཀོད་ཞིང་ནས།
རྒྱལ་ཡུམ་ཉིད་སྤྲུལ་ཐབས་གྲོགས་དྷརྨའི་མཚན། །གཏད་དེ་སྒྲུབ་ཐབས་བཀའ་དབང་ཡོངས་རྫོགས་གནང་། །ཏཱ་རེས་རྗེས་སུ་བཟུང་ལ་གསོལ་བ་འདེབས། །ཕ་ཅིག་རྔ་ཡབ་གླིང་བས་ཞལ་གཟིགས་ཏེ། །ཟབ་གཏེར་
རྒྱུ་ཅན་བཅུ་གསུམ་དགོངས་གཏེར་གྱིས། །འགྲོ་དོན་ལུང་གིས་བསྔགས་པ་ལྷུར་ལེན་མཛད། །པདྨའི་འཕྲིན་ལས་སྒྲུབ་ལ་གསོལ་བ་འདེབས། །གསང་སྔགས་གླིང་དང་ཡབ་སྲས་ཞལ་འཛོམས་ཏེ། །རིགས་དྲུག་གནས་
ཕྱིན་ཁྱད་པར་འོག་མ་གསུམ། །སྡུག་བསྔལ་དྲུང་ནས་འབྱིན་པ་ཡང་ཡང་མཛད། །གང་འདུལ་སྒྱུ་འཕྲུལ་མངའ་ལ་གསོལ་བ་འདེབས། །གཅོད་སྒྲུབ་མཛད་སྐབས་བཙན་རྒོད་ཟངས་རི་བས། །ཉིད་མདུན་སྔོན་གྱིས་
290



ལྟ་
༄༅། ། ཞལ་བཞེས་དམ་རྟགས་སུ། །མཐུན་རྐྱེན་སྣ་ཚོགས་དངོས་སུ་ཡང་ཡང་མཛད། །དྲེགས་པའི་སྲོག་དབང་མངའ་ལ་གསོལ་བ་འདེབས། །སྒྱུ་འཕྲུལ་རྨི་སྣང་ལས་བྱོན་མངོན་དགའ་ནས། །སྤྱན་རས་གཟིགས་ཀྱི
སྒྲུབ་སྐོར་རྒྱུད་དང་བཅས། །རྒྱལ་བ་ཉིད་ཀྱི་ཞལ་ལས་གཏད་དབང་ཐོབ། །འགྲོ་དྲུག་རྗེས་སུ་བཟུང་ལ་གསོལ་བ་འདེབས། །གསང་བ་ཡེ་ཤེས་ཌཱ་ཀིའི་ཞལ་གཟིགས་ཏེ། །པདྨའི་རིགས་སྐྱེས་མཚན་ལྡན་ཐབས་ཀྱི་
གྲོགས། །བསྟན་དང་འགྲོ་དོན་སྙན་གྲགས་མཁའ་མཉམ་གསུངས། །གྲགས་སྙན་ཕྱོགས་བཅུར་རྒྱས་ལ་གསོལ་བ་འདེབས། །ཀུན་མཁྱེན་འཇིགས་གླིང་རཏྣ་གླིང་བའི་ཞལ། །མངོན་སུམ་གཟིགས་ཏེ་ཟུང་གི་ཟབ་ཆོས་
སྐོར། །སྨིན་གྲོལ་མན་ངག་གདམས་པ་དང་བཅས་གནང་། །བསྟན་སྲོལ་ས་གསུམ་བསྒྲེངས་ལ་གསོལ་བ་འདེབས། །དཔལ་ཆེན་འཕྲིན་ལས་བདུན་པ་ལྷུར་བླངས་ཚེ། །ལྷ་ཞལ་དངོས་གཟིགས་གཏེར་སྲུང་ཐམས་
ཅད་ཀྱི། །བཀུར་བསྟི་མཐུན་རྐྱེན་སྣ་ཚོགས་ཡང་ཡང་མཛད། །མངོན་སྤྱོད་འཕྲིན་ལས་བརྙེས་ལ་གསོལ་བ་འདེབས། །བདུད་འདུལ་དབང་ཕྱུག་གླིང་བའི་ཞལ་གཟིགས་ཏེ། །བཀའ་ཐེམ་ཟབ་གཏེར་དུ་མའི་བརྒྱུད་སྲོལ་
ཀ་ དང་། །ཁྱད་པར་གཏེར་སྒྲོམ་གསུམ་གྱི་གཏད་རྒྱ་མཛད། །སྙིང་ཐིག་གཏེར་བརྒྱུད་སྤེལ་ལ་གསོལ་བ་འདེབས། །གཏེར་ཆེན་སངས་རྒྱས་གླིང་བའི་ཞལ་གཟིགས་ཚེ། །རྣོ་ངར་དང་ལྡན་གནམ་ལྕགས་ཕུར་བུ་གཏད། །
291



རོལ་བའི་རྡོ་རྗེའི་གསུང་འབུམ།
ལོག་འདྲེན་ཀླ་ཀློས་རྒོལ་འཇོམས་མཚན་ཡང་གསོལ། །སྟོབས་ལྡན་ཧཱུྃ་ནག་མེ་འབར་གསོལ་བ་འདེབས། །ཟབ་གཏེར་སྒོ་འབྱེད་དགའ་སྟོན་ཚོགས་མཆོད་སྐབས། །རྩ་གསུམ་སྤྱི་དང་བརྟན་མ་བཅུ་གཉིས་ཀྱི། །ཞལ་
བསྟན་གར་གྱི་རྣམ་འགྱུར་སྣ་ཚོགས་ངོམ། །རྟེན་འབྲེལ་ཕུན་སུམ་ཚོགས་ལ་གསོལ་བ་འདེབས། །པདྨ་དབང་དྲག་རྒྱལ་བསེན་སྲོག་འཇོམས་ཀྱི། །ཞལ་གཟིགས་གདུག་པའི་རྒྱལ་བསེན་གྲགས་ཆེན་བདུན། །འདུལ་
དང་ང་ཉིད་ཁྱོད་དང་མི་གཞན་གསུངས། །ཁྲག་འཐུང་པདྨ་དྲག་རྩལ་གསོལ་བ་འདེབས། །རྨི་སྣང་ལས་འཕྲུལ་དཔལ་ལྡན་ཞིང་ཁམས་ནས། །འཇམ་དཔལ་དབྱངས་ཀྱི་ཞལ་མཇལ་ཕྱི་ནང་གི། །སྒྲུབ་ཐབས་བཅོ་
བརྒྱུད་བཀའ་གཏད་དབང་བཅས་གནང་། །དྲག་སྔགས་ཤིང་རྟ་ཆེན་པོར་གསོལ་བ་འདེབས། །དེ་སྲོལ་ཡོངས་རྫོགས་འབྱུང་བ་ས་གཏེར་ལས། །གདན་དྲངས་སྒྲུབ་པ་ལྷུར་བླང་མཛད་པའི་ཚེ། །སྔོན་ཚེ་དཔལ་རྡོར་
ཎྞཾ སྐབས་ལྟར་ནུས་རྩ་ལ་འབྱུང་། །ཁྲག་འཐུང་དྲག་སྔགས་གླིང་བར་གསོལ་བ་འདེབས། །མཁའ་འགྲོ་མཚོ་རྒྱལ་ཞལ་གཟིགས་བུ་ཁྱོད་ཀྱིས། །ཅོད་པན་རྡོ་རྗེའི་མཚན་དུ་བསྒྲེང་བས་ན། །ཕྱི་ནང་མི་མཐུན་བདུད་བཞིའི་
གཡུལ་རྒྱལ་གསུངས། །སྟོབས་ལྡན་རོལ་བའི་རྡོ་རྗེར་གསོལ་བ་འདེབས། །རྨི་སྣང་གནས་འགྱུར་བདེ་ཆེན་ཞིང་ཁམས་ནས། །སྣང་མཐའི་ཞལ་ལས་ཞིང་སྒྲུབ་ཟབ་ལམ་མཆོག །བདེ་གཤེགས་འདུས་པའི་བཀའ་
292



ཟ༄༅། ། དབང་ཡོངས་རྫོགས་གནང་། །འབྲེལ་ཚད་ཞིང་དེར་འདྲེན་ལ་གསོལ་བ་འདེབས། །ལན་གཅིག་མཁའ་འགྲོ་བདེ་ཆེན་རྒྱལ་མོ་ཡིས། །ཟབ་ལམ་གྲོང་འཇུག་མན་ངག་འདིའོ་ཞེས། །རིན་ཆེན་དང་པོའི་སྒྲོམ་
གཏད་བདག་ལ་ཐིམ། །སྔོན་སྨོན་ཐུགས་བསྐྱེད་འཛོམས་ལ་གསོལ་བ་འདེབས། །སྒྲ་བསྒྱུར་མར་བའི་ཞལ་གཟིགས་ང་ཉིད་ནི། །ཁྱོད་སྲས་གྱུར་ཚེ་བོད་ཁམས་མཐའ་དག་ལ། །འཕོ་ཆེན་གྲོང་འཇུག་གདམས་སྲོལ་
སྤེལ་ཞལ་བཞེས། །འཕོ་ཆེན་རང་དབང་མངའ་ལ་གསོལ་བ་འདེབས། །མདུན་མཁར་མེ་རླུང་འཁྱིལ་དབུས་གཏེར་ཆེན་རྗེ། །འཇའ་ཚོན་སྙིང་པོའི་ཞལ་གཟིགས་ལྕགས་ཧོམ་ཞིག །གཏད་དེ་ལོག་འདྲེན་ཞིང་བཅུ་
འཇོམས་ཞེས་གསུངས། །ལོག་འདྲེན་ཀླ་ཀློའི་རྒོལ་འཇོམས་གསོལ་བ་འདེབས། །རིགས་བརྒྱའི་ཁྱབ་བདག་བདུད་འཇོམས་གླིང་བའི་ཞལ། །གཟིགས་ཏེ་བདག་ནི་ཁྱོད་སྲས་གྱུར་བའི་ཚེ། །ཟབ་ལམ་གྲོང་འཇུག་
བསྟན་སྲོལ་སྐྱོང་ཞེས་གསུངས། །སྒྱུ་འཕྲུལ་རང་དབང་བརྙེས་ལ་གསོལ་བ་འདེབས། །ཤམ་བྷ་ལ་རུ་བྱོན་ཚེ་རིག་ལྡན་གྱི། །མ་འོང་པདྨ་འབིགས་བྱེད་རྒྱལ་ཚབ་དུ། །ད་ལྟ་སྤྲུལ་བའི་བཀོད་པ་གཅིག་བཞུགས་གསུངས། །
#* དཔལ་ལྡན་པདྨ་འབིགས་བྱེད་གསོལ་བ་འདེབས། །རྡོ་རྗེ་འཆང་དངོས་བླ་མ་ལྷ་ཉིད་ཀྱིས། །རིན་ཆེན་གཏེར་མཛོད་དབང་སྐབས་དཀྱིལ་འཁོར་ལྷ། །མ་ལུས་དངོས་སྣང་ཞག་བདུན་འཁོར་འདས་ཟུང་། །དག་ཉམས་
293
ན



རོལ་བའི་རྡོ་རྗེའི་གསུང་འབུམ།
ཆེན་པོར་འབྱམས་ཀླས་གསོལ་བ་འདེབས། །འཇིག་རྟེན་དབང་ཕྱུག་བསྙེན་སྒྲུབ་ལ་འཇུག་ཚེ། །ལྷ་སྣང་དེ་ལས་སྤྲུལ་བ་གྲངས་མེད་འགྱེད། །གང་འདུལ་ཐབས་ཀྱིས་འགྲོ་དྲུག་སྟོངས་སྣང་ཤར། །སྤྲུལ་བའི་འགྲོ་
ཁམས་འདུལ་ལ་གསོལ་བ་འདེབས། །རྨི་སྣང་དག་པ་སྒྱུ་འཕྲུལ་རོལ་གྲོང་ནས། །ལྷོ་ནུབ་རྔ་ཡབ་ཞིང་དུ་བྱོན་པ་ན། །ཨོ་རྒྱན་རྒྱལ་དང་སྲས་བཅས་ཞལ་ཡང་མཇལ། །རིགས་ཀྱི་ཞིང་ཁམས་མཇལ་ལ་གསོལ་བ་
འདེབས། །ཀུན་
གྱིས་དབང་བསྐུར་ཆོས་གསུངས་ཨོ་རྒྱན་རྗེས། །ད་ཕྱིན་ང་ཉིད་ཁྱོད་མདུན་དུས་ཀུན་ཏུ། །བཞུགས་སྟེ་དངོས་སུ་ཞལ་བསྟན་ལུང་གིས་བསྔགས། །ཇི་བཞིན་དུས་ཀུན་གཟིགས་ལ་གསོལ་བ་འདེབས།
འདི་སྣང་ཤམ་བྷ་ལ་རུ་གནས་འགྱུར་ཚེ། །ཀླ་ཀློ་འཇོམས་པའི་རྟེན་འབྲེལ་དམག་དཔུང་ཆས། །མཛད་དེ་རོལ་གར་སྣ་ཚོགས་སྒྱུ་འཕྲུལ་ངོམས། །མ་འོངས་ཐུགས་བསྐྱེད་འགྲུབ་ལ་གསོལ་བ་འདེབས། །འོད་གསལ་རྨི་
སྣང་དག་ཞིང་འོག་མིན་གྱི། །དཔལ་གྱི་རི་བོ་ཀུལླེའི་ཕུག་པ་ནས། །མཁའ་འགྲོ་རིག་བྱེད་ཞལ་མཇལ་སྒྲུབ་ཐབས་གནང་། །དབང་གི་འཕྲིན་ལས་འགྲུབ་ལ་གསོལ་བ་འདེབས། །དུང་རིའི་གནས་སུ་ཕྱིན་ཚེ་མངོན་
དགའི་ཞིང་། །གནས་འགྱུར་འཇའ་སྤྲིན་མེ་ཏོག་ཆར་བ་འབེབས། །རིག་འཛིན་མཁའ་འགྲོའི་དགའ་སྟོན་དཔག་མེད་མཛད། །གསང་གསུམ་རྨད་དུ་བྱུང་ལ་གསོལ་བ་འདེབས། །ལྷ་མཆོག་ཉིད་དང་ཞིང་དེའི་ཡོན་ཏན་
294



བདུན་
༄༅། །ཀུན། །མཐོང་བས་འཛམ་གླིང་བྱེ་བ་ཕྲག་བརྒྱའི་ཞིང་། །ཞིང་ཁམས་དེ་འདྲར་གནས་སུ་འགྱུར་སྣང་ཤར། །ཞིང་ཁམས་
།ཞིང་ཁམས་རབ་འབྱམས་བརྙེས་ལ་གསོལ་བ་འདེབས། །ལན་གཅིག་མཁའ་འགྲོ་ཟི་ལེ་སྨན་གྱིས་
ཀྱང་། །ཨོ་རྒྱན་སངས་རྒྱས་གཉིས་པའི་ལུང་བསྟན་བཞིན། །བུ་ཁྱོད་རིག་པ་ཚད་ཕེབ་དུས་བབས་གསུང་། །གདེང་ཆེན་བཞི་རྩལ་རྫོགས་ལ་གསོལ་བ་འདེབས། །དེ་ནས་རྩལ་སྣང་དབྱིངས་ཐིག་ཕྱིར་སྨིན་ནས། །ཞི་
ཁྲོའི་དཀྱིལ་འཁོར་ཚོམ་བུ་ཡོངས་སུ་རྫོགས། །གསལ་ལ་མ་འདྲེས་སྟོང་སྒྲོན་ཀློང་ལས་ཤར། །ལྷ་ཚོགས་ཡེ་ཀློང་གྲོལ་ལ་གསོལ་བ་འདེབས། །སྣང་སྲིད་དག་པ་རབ་འབྱམས་མངའ་བརྙེས་ནས། །ཞག་བདུན་བར་དུ་རྨི་
སྣང་འཁྲུལ་འགགས་ཚེ། །རྩལ་སྣང་དབྱིངས་ཐིག་ཟབ་སྒྲོམ་ཀློང་གཏེར་རྡོལ། །འབྲེལ་ཚད་ཟུང་འཇུག་སར་བསྒྲོད་གསོལ་བ་འདེབས། །ཆིམ་ཕུའི་ཚོགས་སྒྲུབ་སྐབས་སུ་འཇིག་རྟེན་གྱི། །ཆེ་དགུ་དྲེགས་པ་ཀུན་གྱིས་
ཉིད་ཀྱི་དྲུང་། །སྔོན་དམ་རྗེས་དྲན་དམ་རྟགས་སྲོག་སྙིང་ཕུལ། །དྲེགས་པ་དབང་དུ་སྡུད་ལ་གསོལ་བ་འདེབས། །བྱང་རོང་གླིང་ནས་ཀུན་མཁྱེན་དོལ་པོ་པའི། །ཞལ་གཟིགས་མདོ་སྔགས་བགྲོ་གླེང་རྩོད་ཉམས་
# བསྔགས། །དེ་ཚེ་སྔོན་སྦྱངས་སྤར་བཏབ་ཇི་བཞིན་གསལ། །མཁྱེན་བརྩེའི་གཏེར་ཆེན་མངའ་ལ་གསོལ་བ་འདེབས། །ན་ལེནྡྲ་ཕྱོགས་ནམ་མཁའི་དབྱིངས་རུམ་ནས། །ས་པཎ་ཞལ་གཟིགས་རྒྱལ་བསྟན་ཡོངས་རྫོགས་
295



རོལ་བའི་རྡོ་རྗེའི་གསུང་འབུམ།
ཀྱི། །བདག་པོར་མངའ་གསོལ་རིས་མེད་སྐྱོངས་ཞེས་གསུང་། །རྒྱལ་བསྟན་ཡོངས་ཀྱི་བདག་པོར་གསོལ་བ་འདེབས། །ཡེར་བྲག་བྱོན་སྐབས་ལྷ་ལུང་དཔལ་རྡོ་རྗེའི། །ཞལ་གཟིགས་རྣལ་འབྱོར་ཆས་བརྒྱད་གཏད་ནས་
ཀྱང་། །ཉིད་ཀྱི་མཆོག་སྤྲུལ་ལུང་བསྟན་རང་ལ་ཐིམ། །ནུས་ལྡན་འོད་གསལ་གླིང་པར་གསོལ་བ་འདེབས། །རུ་བསྒྲེང་གནས་ནས་ཇོ་འབྲོམ་ཡབ་སྲས་ཀྱི། །ཞལ་གཟིགས་བཀའ་གདམས་གླེགས་བམ་གཏད་ནས་ཀྱང་
། །
བཀའ་ཕྱག་ཟུང་བསྟན་སྐྱོངས་ཞེས་ལུང་གིས་བསྔགས། །བཀའ་གཏེར་ཆུ་བོ་གཉིས་འདྲེས་གསོལ་བ་འདེབས། །དགེ་ལྡན་གནས་ནས་མཉམ་མེད་ཙོང་ཁ་པ། །ཡབ་སྲས་རྩོད་ཉམས་བསྔགས་པ་དུ་མའི་ཞལ། །
གཟིགས་ཏེ་ཆོས་གསུང་དབང་བསྐུར་གླེགས་རལ་གནང་། །མཁས་གྲུབ་དུ་མའི་གཙུག་རྒྱན་གསོལ་བ་འདེབས། །བསམ་ཡས་གནས་ནས་ཨོ་རྒྱན་རྗེ་འབངས་གྲོགས། །གྲུབ་ཆེན་བརྒྱད་ཅུ་གཏེར་ཆེན་བརྒྱ་རྩའི་ཞལ།
གཟིགས་ཏེ་འབུམ་ཕྲག་དྲུག་ཅུའི་བཀའ་དབང་གནང་། །གྲུབ་བརྒྱའི་སྤྱི་དཔལ་མཆོག་ལ་གསོལ་བ་འདེབས། །རྨི་སྣང་མཁའ་སྤྱོད་ཞིང་འགྱུར་གནས་གསུམ་གྱི། །རིག་འཛིན་དཔའ་བོ་མཁའ་འགྲོའི་ཚོགས་འགྲིམ་ཚེ། །
འཛམ་གླིང་ལེགས་ཉེས་གསལ་བའི་བརྡ་གླུ་གསུངས། །ལུང་བསྟན་ཐོགས་མེད་མངའ་ལ་གསོལ་བ་འདེབས། །བླ་མ་ལྷ་ཡིས་ཡི་དམ་ཀུན་འདུས་ཀྱི། །དབང་བསྐུར་ཚེ་ན་དཀྱིལ་འཁོར་ཡུངས་འབྲུ་ཙམ། །དེའི་ནང་ལྷ་
296



4
སྒྲོ
བརྒྱུད་
༄༅༅། ། ཚོགས་ཡོངས་གསལ་བདག་ལ་ཐིམ། །གསང་གསུམ་རང་རྩལ་རྫོགས་ལ་གསོལ་བ་འདེབས། །སེང་ཆེན་དཔའ་རྟུལ་དང་བཅས་ཞལ་གཟིགས་ཚེ། །སྔོན་ཚེ་གླིང་གི་གནས་ཚུལ་སྒྲུང་དང་བཅས། །རང་ཡང་
ཚའི་ཚུལ་བཟུང་ས་ལེར་གསལ། །སྔོན་གནས་རྗེས་སུ་མཁྱེན་ལ་གསོལ་བ་འདེབས། །རེ་ཞིག་ལྷ་མོ་དུང་ལི་སྨན་གྱིས་ཀྱང་། །ཟབ་གསང་སྲོག་ཐིག་གསེར་གྱི་ཡང་ཞུན་གྱི། །དགོངས་པའི་གཏད་རྒྱུ་གྲོལ་ཞེས་ལུང་
ས་བསྔགས། །གསང་ཆེན་ཆོས་འཁོར་བསྐོར་ལ་གསོལ་བ་འདེབས། །རེ་ཞིག་ཡུལ་སྣང་ཁྲག་མཚོའི་རྦ་ཀླུང་ནས། །ཡུམ་ཆེན་མཁའ་འགྲོ་སྡེ་ལྔས་རང་རང་གི། །སྲོག་དབང་བསྐུར་ཞིང་རང་ཐིམ་དབྱེར་མེད་གྱུར། །
མཁའ་འགྲོའི་ཐུགས་སྲོག་དབང་ལ་གསོལ་བ་འདེབས། །རིན་ཆེན་དུ་མའི་བརྒྱན་པའི་སེང་ཁྲི་ལས། །གྲུབ་དབང་ལུ་ཧིའི་ཕྱག་གི་གཏེར་སྒྲོམ་ཞིག །གཏད་དེ་བདུད་གཅོད་མན་ངག་འདིའོ་གསུངས། །བདུད་བཞི་
དབྱིངས་སུ་གྲོལ་ལ་གསོལ་བ་འདེབས། །དེ་ཕྱིར་བདུད་གཅོད་ཟབ་ཆོས་མཐར་ཕྱིན་ཚེ། །གྲུབ་དབང་ཉིད་ཀྱི་ཞལ་ལུང་ཁོ་ནར་ཕབ། །འགྲོ་དོན་ནམ་མཁའི་མཐའ་མཉམ་ལུང་གིས་བསྔགས། །ཚད་མའི་སྐྱེས་བུ་ཆེན་
པོར་གསོལ་བ་འདེབས། །ཆོས་བདག་དྲུག་ཅུ་རྩ་བཞི་འདིའོ་ཞེས། །ཤོག་སེར་དབྱིངས་ལས་བརྡ་ཡིག་ཤར་བ་ཞིག །རིགས་ལྔ་མཁའ་འགྲོས་མཁར་བསྒྲེང་བདག་ལ་གནང་། །ཟབ་ཆོས་ཕྱོགས་བཅུར་རྒྱས་ལ་གསོལ་
297
པོད།



རོལ་བའི་རྡོ་རྗེའི་གསུང་འབུམ།
བ་འདེབས། །མེ་རླུང་དཀྱིལ་ནས་རྡོ་རྗེ་གྲོ་ལོད་ཀྱི། །ཞལ་བསྟན་ང་སྤྲུལ་རྗེ་ཉིད་ལུང་གིས་བསྔགས། །དེ་ཕྱིར་ང་བསྒྲུབ་དགོངས་ཀློང་རྡོལ་ཞེས་གསུངས། །རིག་འཛིན་གྲོ་ལོད་རྩལ་ལ་གསོལ་བ་འདེབས། །ཉིད་དང་
བདུད་འཇོམས་གླིང་དང་དབང་ཕྱུག་གླིང་། །གཡུ་འབྲུག་རྒྱ་སྟག་སེང་གེ་ལ་ཆིབས་ནས། །རྣམ་སྣང་འོག་མིན་ཕྲག་བརྒྱའི་ཞིང་མཇལ་རྨིས། །རྫུ་འཕྲུལ་སྣ་ཚོགས་ངོམ་ལ་གསོལ་འདེབས། །ལྷོ་ནུབ་མཚམས་ཀྱི་ནམ་
མཁའི་དབྱིངས་རུམ་ནས། །རིག་འཛིན་བརྒྱད་དང་རྗེ་འབངས་ཨོ་རྒྱན་རྗེའི། །ཞལ་གཟིགས་ཚེ་ན་སྨོན་ལམ་སྣ་ཚོགས་མཛད། །ཇི་བཞིན་ཐུགས་བསྐྱེད་མཛད་ལ་གསོལ་བ་འདེབས། །མདོ་ཁམས་ཝེ་ཡུལ་ལྷོ་ནུབ་
ཚལ་ཕུག་ཏུ། །རི་དྭགས་ཆུ་གནས་བྱ་ཚོགས་དུ་མ་ཞིག །ཚེ་འདིར་ཟུང་འཇུག་མཆོག་གི་ས་རུ་བཀོད། །གང་འདུལ་རོལ་རྩལ་རྫོགས་ལ་གསོལ་བ་འདེབས། །འབྱུང་ལྔའི་ཀློང་ནས་ངེས་མེད་སྒྲ་བཏོན་ཚེ། །འཕྲལ་བྱུང་
འབྱུང་འགྱུར་ལུང་བསྟན་སྣ་ཚོགས་རྡོལ། །སྐལ་ལྡན་ཡོངས་ལ་དེར་མཚུངས་ཞལ་གདམས་གནང་། །འགྲན་བྲལ་ཆོས་ཀྱི་རྗེ་ལ་གསོལ་བ་འདེབས། །ཁམས་གསུམ་ཆོས་རྒྱལ་བདུད་འཇོམས་གླིང་བའི་ཞལ།
གཟིགས་ཏེ་དགའ་སྟོན་དཔག་མེད་ལ་བརྩོན་དང་
། །ཀུན་བཟང་ཐུགས་བསྟན་དྲུག་ཅུའི་བར་གནས་གསུངས། །བསྟན་པའི་སྲོལ་ཆེན་མཐུད་ལ་གསོལ་བ་འདེབས། །བཀའ་སྲུང་དྲེགས་པའི་སྡེ་ཚོགས་དངོས་བྱོན་ཏེ།
298



4
དགུ་བྱོན།
༄༅། ། །རྒྱལ་བསྟན་སྤྱི་དང་རྡོ་རྗེ་ཐེག་པའི་བསྟན། །སྐྱོང་བར་ཞལ་བཞེས་སྔོན་དམ་སྲོག་སྙིང་ཕུལ། །བསྟན་དོན་བཀའ་བཙན་མཛད་ལ་གསོལ་བ་འདེབས། །མདོར་ན་གནས་ཡུལ་མཁའ་འགྲོ་རེ་རེས་ཀྱང་། །ཞལ་
གཟིགས་ལུང་བསྟན་དུ་མ་ཐོབ་པ་ལས་། །དེ་མཐུན་གཞན་ཕན་རླབས་ཆེན་འགྲོ་དོན་མཛད། །པདྨའི་འཕྲིན་ལས་འགྲུབ་ལ་གསོལ་བ་འདེབས། །ཨོ་རྒྱན་རྗེ་དང་གནས་གསུམ་མཁའ་འགྲོའི་ལུང་། །གྱི་ལང་མཇུག་
ནས་བསྟན་འགྲོའི་དོན་མཐར་ཕྱིན། །བྱེ་མའི་གྲངས་ཀྱི་འགྲོ་འདྲེན་ཁྱོད་ནུས་གསུངས། །ཁམས་གསུམ་འགྲོ་བའི་བླ་མར་གསོལ་བ་འདེབས། །གནས་ཡུལ་མཁའ་འགྲོའི་གར་དང་རོལ་མོ་དང་། །འཇའ་སྤྲིན་ཚལ་ལས་
མེ་ཏོག་ཆར་བ་འབེབས། །ཉིན་མཚན་དུས་ཀུན་ཡང་ཡང་བསུ་མ་བྱོན། །འབྲེལ་ཚད་མཁའ་སྤྱོད་འདྲེན་ལ་གསོལ་བ་འདེབས། །དྲག་མོའི་ཞལ་གཟིགས་འབྱུང་ལྔའི་སྒྱུ་ལུས་འདི། །ལས་གཤིན་ཞལ་ཧོམ་ཀློང་ལ་མེར་
ཐིམ་ན། །བསྟན་པའི་བདུད་འཇོམས་བསྟན་དོན་འགྲུབ་ཅེས་གསུངས། །ཐུགས་བསྐྱེད་མཐའ་རུ་ཕྱིན་ལ་གསོལ་བ་འདེབས། །རྡོ་རྗེ་འཆང་དང་གནས་གསུམ་མཁའ་འགྲོའི་ལུང་། །ཇི་བཞིན་རྟ་ལོའི་སྤྲེལ་ཟླའི་ཚེས་
# བཅུ་རུ། །གཟུགས་སྐུའི་བཀོད་པ་ཆོས་དབྱིངས་ཀློང་དུ་དེངས། །དཔལ་ལྡན་བླ་མའི་ཞབས་ལ་གསོལ་བ་འདེབས། །དེ་ལྟར་གདུང་ཤུགས་དྲག་པོས་གསོལ་བཏབ་མཐུས། །ཐོས་བསམ་སྒོམ་གསུམ་བསླབ་གསུམ་
299



ཉམས་ལེན་དང་། །གཞི་ལམ་འབྲས་གསུམ་ས་ལམ་ཡོན་ཏན་གྱི། །ཉམས་རྟོགས་གོང་འཕེལ་ཚེ་འདིར་གཏེར་ཆེན་རྗེས། །གསང་གསུམ་མི་ཟད་ཀློང་མཛོད་བདག་བརྙེས་ནས། །སྣང་སྲིད་དག་པ་རབ་འབྱམས་རྒྱལ་
བའི་ཞིང་། །མངོན་གྱུར་རིག་འཛིན་རྣམ་བཞི་ལྷུན་རྫོགས་ཏེ། །གདེང་ཆེན་བཞི་རྫོགས་ཟུང་འཇུག་སྐུ་བཞིའི་བདག །གྱུར་ཏེ་རྡུལ་སྙེད་གྲངས་མཉམ་སྤྲུལ་འགྱེད་ནས། །མཐའ་ཡས་འགྲོ་ཁམས་དོང་ནས་སྤྲུགས་པར་
ཤོག ། ༧ སྤྲུལ་བའི་གཏེར་ཆེན་ཆོས་ཀྱི་རྒྱལ་བོ་ཨོ་རྒྱན་ཁྲག་འཐུང་ཆོས་ཉིད་གླིང་པའི་གསང་རྣམ་རིན་ཆེན་འཕྲེང་བའི་མཛེས་རྒྱན་ཞེས་བྱ་བ་འདི་ནི་རྨོངས་རྟུལ་ཐ་ཤལ་བ་པདྨ་རིག་འཛིན་རྩལ་ལམ་རོལ་མིང་བས་མཁའ་སྤྱོད་གླིང་ནས་ཤར་མར་བྲིས་པའོ། །
རོལ་བའི་རྡོ་རྗེའི་གསུང་འབུམ།
300



༄༅། །ཐལ་འགྱུར་བའི་ལུགས་བརྗོད་པ་སོགས་གནད་ཀྱི་མན་ངག་གི་སྐོར་བཞུགས་སོ། །
301



གཅིག་
རོལ་བའི་རྡོ་རྗེའི་གསུང་འབུམ།
༄༅། །ཐལ་འགྱུར་བའི་ལུགས་གཞིར་བཞག་ན། རང་རྒྱུད་པས་བདེན་གྲུབ་མི་འདོད་ཀྱང་ཆོས་རྣམས་བློར་གནོད་མེད་དུ། སྣང་བའི་དབང་གིས་བཞག་ཙམ་དུ་རང་ངོས་ནས་གྲུབ་
པ་དང་རང་མཚན་གྱིས་གྲུབ་པར་འདོད་པའི་རྟག་མཐར་ལྷུང་བ་དང་། བློ་གནོད་མེད་ལ་སྣང་བའི་དབང་གིས་བཞག་ཙམ་མ་ཡིན་པར་ཡུལ་རང་གི་སྡོད་ལུགས་སུ་གྲུབ་པ་དགག་
བྱའི་གྲུབ་ཚུལ་ཡིན། སེམས་ཙམ་པ་མན་ཆད་ཀྱིས་རང་སྐྱ་ཐུབ་པའི་རྫས་༼འབྲུ་མི་གསལ།༽ ཀྱི་བདག་ཏུ་གྲུབ་པ་མི་འདོད་ཀྱང་ཆོས་རྣམས་བདེན་པར་གྲུབ་པའི་རྟག་མཐར་
ལྷུང་ལ། ཧཱ་ཤང་གིས་ཅི་མེད་ཅང་མེད་འདོད་པའི་ན་དགག་བྱ་ཁྱབ་ཆེ་བས་ཆད་མཐར་ལྷུང་བ་ཡིན་གསུངས། རྫས་ཡོད་ཀྱི་རིམ་པོ། མི་འཇིག་པའི་རྟག །ཆ་མེད་པའི་གཅིག་པུ།
302



ཀ་
གཉིས་
༄༅། ། དཀོན་མཆོག་གསུམ་གྱི་ངོ་བོ་ཤེས་པ། དཀོན་མཆོག་གསུམ་གྱི་ངོ་བོ་ཤེས་པ་ཁས་བླངས་སོགས་ཀྱིས་བསྡུས་པའི་ཤེས་རབ་གཙོ་འཁོར་ཅི་རིགས་དེ་སྐྱབས་འགྲོའི་ངོ་བོ་
བཞེད། དགྲ་བཅོམ་པ་ལ་ལྷག་བཅས་དང་ལྷག་མེད་གཉིས་ལས་ལྷག་བཅས་ལ་ལས་ཉོན་གྱིས་འཕང་བའི་འཕང་འབྲས་མ་ཟད་པ་དང་། སྐུ་ཚེའི་འདུ་བྱེད་བཏང་བ་དང་མཉམ་དུ་
འཕང་འབྲས་ཟད་པར་སྤངས་པ་ཡིན་གསུངས། ཆོས་རབ་ཏུ་རྣམ་པར་འབྱེད་པའི་བློ་གྲོས་དེ་ཤེས་རབ་ཀྱི་མཚན་ཉིད། རང་འབྲས་རྣམ་སྨིན་ཡིད་མི་འོང་འབྱིན་བྱེད་དེ་མི་དགེ་བའི་
རང་འབྲས་རྣམ་སྨིན་ཡིད་མི་འོང་འབྱིན་བྱེད་དེ་དགེ་བའི་ཕྱིན་དྲུག་སྔ་མ་བཞིའི་གཟུགས་སྐུ་དང་ཕྱི་མ་གཉིས་ཀྱིས་ཆོས་སྐུ་འགྲུབ་བྱེད་ཡིན་ཡང་བརྩོན་འགྲུས་ནི་ཆོས་གཟུགས་
303
པོད།



རོལ་བའི་རྡོ་རྗེའི་གསུང་འབུམ།
གཉིས་ཀ་ལ་དགོས་གསུངས་སོ། །
༄༅། །གྲོག་སྦྱིན་མདོར་བསྡུས། ན་མོ་གུ་རུ་ཨཱརྱ་ལོ་ཀི་ཤྭ་ར་ཡེ། དེ་ལ་འདིར་སྲོག་ཆགས་གྲོག་མའི་ཚོགས་ལ་ཟས་ཀྱི་སྦྱིན་པ་གཏོང་བར་འདོད་པས། ངེས་འབྱུང་བྱང་སེམས་ཀྱི་རྩིས་དང་ལྡན་པའི་སྒོ་ནས་སྦྱིན་པ་བཏང་
ན་དོན་ཆེ་སྟེ། སྔོན་གྱི་ཡིག་རྙིང་ན་གསལ་བར་ལོ་རྒྱུས་འདི་ལྟར་ཡོད་དེ། སྔོན་ཤར་ཕྱོགས་ཀྱི་གྲོང་ཁྱེར་ཆེན་པོ་ཞིག་གི་འགྲམ་ཐང་སྟོང་ཡངས་པ་ན། དུས་ཀྱི་ར་རྫི་ཞིག་གིས་ར་རྣམས་འཚོ་ཞིང་སོང་བ་ན། སྐབས་ཤིག་
གྲོག་མ་ཤིན་ཏུ་མང་བའི་གྲོག་ཚང་དང་འཕྲད་ཚེ། དེར་གྲོག་མ་རྣམས་ལ་བལྟས་པས་ཐམས་ཅད་བཀྲེས་ཤིང་ལྐོག་ནས་ཁ་ཟས་འཚོལ་ཕྱིར་ཀུན་ཏུ་རྒྱུ་ཞིང་འགྲིམ་པ་མཐོང་ཞིང་ཤེས་ཏེ། རང་གི་ཁ་ཟས་ཀྱི་ཕྱེད་ཙམ་གྲོག་
མ་རྣམས་ལ་སྦྱིན་ཞིང་། དེ་དུས་རྫི་བུ་དེ་ལ་དགེ་སེམས་མ་སྐྱེས་ཀྱང་ཁ་ཟས་སྦྱིན་པས་བསོད་ནམས་ཀྱི་མཐུས། སྐྱེ་བ་ཕྱི་མར་མི་ལུས་གཙང་མར་ཐོབ་ནས་སངས་རྒྱས་ཀྱི་བསྟན་པའི་སྒོར་ཞུགས་ཏེ་རབ་ཏུ་བྱུང་
། ཐོས་
བསམ་བསྒོམ་གསུམ་སྦྱང་བར་གྱུར་ནས་སྐྱེས་བུ་དམ་པར་གྱུར། དེའི་སྦྱིན་ཡུལ་གྱི་གྲོག་མ་རྣམས་ཀྱང་ཡུལ་དེར་མི་ལུས་ཐོབ་ནས། མི་དེ་རྣམས་ཀྱིས་ཀྱང་རྫི་བུ་དགེ་སློང་གི་སྐྱེ་བ་བླངས་བ་དེ་ཉིད་ལ་དད་ཅིང་གུས་པས་
304



ཀ་
ཚེ་རབས་ཐམས་
གསུམ་
༄༅། ། སྤྱན་དྲངས་ཏེ། ཡུལ་དེའི་བླ་མར་མོས་ཤིང་ཀུན་གྱིས་བཀུར་བསྟི་ཆེན་པོས་མཆོད་གནས་སུ་བསྟེན། བླ་མའི་ཀྱང་ཡུལ་དེའི་འགྲོ་བ་རྣམས་ལ་ཆོས་སྟོན་པས་ཕན་རྒྱ་ཆེན་པོ་བསམ་གྱི་མི་ཁྱབ་པ་བྱུང་བ་ནི། ཚེ་
རབས་སྔོན་མའི་དུས་གྲོག་མའི་ཚོགས་ལ་སྦྱིན་པ་བཏང་བས་འབྲས་བུ་ལས་བྱུང་བ་ཡིན་པར་ངེས་ན། ད་ལྟ་རང་ཅག་རྣམས་ཀྱིས་ཀྱང་ཆུང་རིམ་ནས་རིམ་གྱིས་བསླབ་ཅིང་སྦྱིན་གཏོང་ལ་འབད་ན།
ཅད་དུ་དབུལ་ཞིང་ཕོངས་བའི་སྡུག་བསྔལ་དང་བྲལ་ཞིང་ཆོས་མཐུན་གྱི་འབྱོར་བ་ཕུན་སུམ་ཚོགས་པ་དང་ལྡན་པར་འགྱུར་བས། ཀུན་སློང་ངེས་འབྱུང་དང་བྱང་ཆུབ་ཀྱི་སེམས་རིན་པོ་ཆེའི་རྩིས་ཟིན་པའི་སྒོ་ནས་སྲོག་
ཆགས་སོགས་ལ་མི་གནོད་པའི་ཟས་ཀྱིས་སྦྱིན་གཏོང་བགྱིས་ན། ཕན་ཡོན་བསམ་གྱིས་མི་ཁྱབ་ཅིང་ཚད་མེད་ལ་བདོག་པ་གོར་མ་ཆགས་ཏེ། རྗེ་བསྟན་པའི་སྒྲོན་མེས། ལོངས་སྤྱོད་སྤེལ་བ་འདོད་པ་ཡིས། །ཆ་ཤས་
གཏོང་བ་མན་ངག་སྟེ། །ལྗོན་ཤིང་ཡལ་ག་རྒྱས་འདོད་ན། །རྩེ་མོ་འབྲེག་པ་ཐབས་སུ་བཟང་། །ཞེས་དང་། ཡང་རྗེ་དེས། ལོངས་སྤྱོད་སྤེལ་བ་འདོད་པས་ཀྱང་། །ཅུང་ཟད་གཏོང་ཚུལཤེས་དགོས་ཏེ། །ཁྲོན་ཆུ་བཅུས་ན་
#་ འཕེལ་འགྱུར་ཞིང་། །བཞག་ན་སྙིགས་མའི་སྐམ་པར་འགྱུར། །ཞེས་གསུངས་པ་དང་
། འཇམ་མགོན་ས་སྐྱ་པཎ་ཆེན་གྱིས་ཀྱང་། མཁས་པ་ལོངས་སྤྱོད་སོགས་འདོད་ན། །ཆ་ཤས་གཏོང་བ་བསྲུང་བ་ཆེ། །ཁྲོན་པའི་ཆུ་
305
1 | 1



རོལ་བའི་རྡོ་རྗེའི་གསུང་འབུམ།
ནི་འཕེལ་འདོད་ན། །འཆུ་བ་ཉིད་ནི་གདམས་ངག་ཡིན། །ཞེས་གསུང་པ་ལྟར། ཆུང་རིམ་ནས་རིམ་གྱིས་གཏོང་བ་མཆོག་ཏུ་ཟབ་ལ། འཇིག་རྟེན་ཕལ་བའི་གཏམ་ལ་ཡང་། གང་ལ་གོམས་པ་དེ་ལ་མཁས། །ཟེར་བ་
བཞིན། གོམས་སུ་བཅུག་ན་རིམ་གྱིས་གཏོང་ཕོད་ཇེ་བཟང་ལ་འགྲོ་བ་དངོས་པོའི་རང་གཤིས་ཡིན་ཏེ། མགོན་པོ་ཞི་བ་ལྷས། གོམས་ན་སླ་བར་མི་འགྱུར་བའི། །དངོས་དེ་གང་ཡང་ཡོད་མ་ཡིན། །ཞེས་གསུང་བ་དང་།
བཞིན་དུ་ས་སྐྱ་པཎ་ཆེན་གྱིས། དངོས་པོ་གང་དང་གང་ལ་ཡང་། །གོམས་ན་དཀའ་བ་གང་ཡང་མེད། །ཅེས་གསུངས་པ་དང་། སེར་སྣ་ཅན་ལ་འབྱོར་ལྡན་དཀོན་ཞིང་། གཏོང་བ་ལ་ཞུགས་པ་རྣམས་དབུལ་བོ་མི་
སྲིད་དེ། རྗེ་བསྟན་པའི་སྒྲོན་མེས། དམན་པས་བསགས་ཀྱང་མི་འགྲུབ་ལ། །བསོད་ནམས་ལྡན་པས་བཏང་ཡང་འབྱོར། །བརླན་སར་
སར་བཅད་ཀྱང་སྐྱེ་བའི་ཤིང་། །སྐམ་སར་བཙུགས་ཀྱང་ག་ལ་སྐྱེ། །ཞེས་དང་། ཆོས་རྗེ་
ཙོང་ཁ་པ་ཆེན་པོས། སྦྱིན་པས་འབྱོར་ལྡན་གནས་ཡིན་དབུལ་བོ་མིན། །སེར་སྣས་དབུལ་བོའི་གནས་ཡིན་འབྱོར་ལྡན་མིན། །ཞེས་དང་། ཆོས་རྗེ་ས་སྐྱ་པཎྜི་ཏ་ཆེན་པོས་ཀྱང་། འཛུངས་ལ་ཕྱུག་པོ་མི་སྲིད་ཅིང་། །གཏོང་
ལ་དབུལ་བོ་མི་སྲིད་པས། །འཇུངས་པ་ནོར་དད་ཆུང་བ་དང་། །གཏོང་བ་ནོར་ལ་རྔམས་པ་འདྲ། །ཞེས་དང་། ཡང་ཆོས་རྗེ་དེ་ཉིད་ཀྱིས། གང་ཞིག་ནོར་འདོད་སྐྱེ་བོས་ཀྱང་། །ཆོས་ཉིད་གཙོ་བོར་བསྲུང་བར་བྱ། །ཆོས་
306



༄༅། ། ལས་སྙམས་པའི་ནོར་ཙམ་ནི། །འཇིག་རྟེན་འདིར་ཡང་ག་ལ་རྟག །ཅེས་གསུངས་བ་དང༌། འཇུར་འགགས་ཀྱིས་བསྡམ་པ་དང་ཆོས་མ་ཡིན་པས་ནོར་རྫས་ལོངས་སྤྱོད་བསྒྲུབ་པར་བྱས་ན་ཡང་གནས་སྐབས་
མཐར་ཐུག་ཀུན་ཏུ་ཕན་པ་འབྱུང་བ་དཀའ་ཞིང༌། ཉིན་མཚན་ཀུན་ཏུ་བསགས་བསྲུང་གི་དོན་ལ་དཀའ་ཚེགས་ངལ་དུབ་ཆེན་པོ་ཁྱད་དུ་བསད་ནས་ཤ་ཐང་ཐང་དུ་འབད་པས་བསྒྲུབ་ཏེ། ༼འབྲུ་ཆད།༽ལོངས་སྤྱོད་ཅི་ཙམ་
འབྱོར་ཀྱང་། ཕལ་ཆེར་དགྲ་ཡི་གཡབ་མོ་བྱེད་ཅིང་ལུས་སེམས་ཐམས་ཅད་སྡུག་ལ་གཟད་པ་དང་། ཕལ་ཆེར་གྱོང་དང་གོད་ཁའི་དབང་དུ་གྱུར་ནས་ཡུན་དུ་མི་རྟག་པ་སོགས། རང་དབང་དུ་མི་འགྱུར་བར་མ་ཟད་གཞན་དབང་
དུ་གྱུར་ནས་ཕ་རོལ་བོས་ལོངས་སུ་སྤྱོད་ཅིང་། མཐར་རང་ཉིད་ཕོངས་པར་འགྱུར་བ་མངོན་སུམ་སྣང་ལ། འཇམ་མགོན་ཀུན་དགའ་རྒྱལ་མཚན་གྱིས། ཆོག་ཤེས་མེད་པར་ཚོལ་བ་ལ། །སྡུག་བསྔལ་ཆར་བཞིན་རྒྱུན་དུ་
བབས། །ཞེས་དང་། ཡང་ཆོས་རྗེ་དེ་ཉིད་ཀྱིས། བསགས་པའི་ནོར་ནི་སྦྲང་རྩི་ལྟར། །ནམ་ཞིག་གཞན་གྱིས་སྤྱོད་པར་འགྱུར། །ཞེས་གསུང་པ་དང་
། རྗེ་བསྟན་པའི་སྒྲོན་མེས། ལམ་ཁའི་ཤིང་གི་འབྲས་བུ་དེ། །བྱིས་པའི་
ཟླ་ རྡོ་ཆར་འབེབས་པའི་རྒྱུ། །བདག་པོ་ངན་པའི་ལོངས་སྤྱོད་ཀྱང་། །ཕལ་ཆེར་དགྲ་ཡི་གཡབ་མོ་ཡིན། ཞེས་དང༌། ཡང་རྗེ་དེས། ནོར་ལོངས་སྤྱོད་སྦྲང་མའི་སྦྲང་རྩི་འདྲ། །སྡུག་རང་གིས་བསགས་ཀྱང་གཞན་གྱིས་སྤྱོད།
རྒྱ
307



རོལ་བའི་རྡོ་རྗེའི་གསུང་འབུམ།
ཅེས་གསུང་པས་སོ། །དེས་ན་སྦྱིན་པ་བྱ་བ་ལ་སེར་སྣའི་འཇུར་མདུད་གྲོལ་ཏེ་གཏོང་བ་ལ་ཞུགས་ཤིང་བརྩོན་ན་ཚེ་འདིར་ཡང་དབུལ་བའི་མི་ཕོངས་བ་དང་། ཚེ་རབས་ཕྱི་མ་རྣམས་སུའང་ལོངས་སྤྱོད་འབྱོར་བ་ཕུན་སུམ་
ཚོགས་པར་འགྱུར་ཏེ། བདག་ཉིད་ཆེན་པོ་ས་པཎ་གྱིས། འཇིག་རྟེན་འདི་ན་ཀུན་བཏང་བས། །དངོས་པོ་ཐོབ་པའི་ངེས་པ་མེད། །སློང་ལ་བྱིན་ན་འབད་མེད་པར། །ཆུང་ཡང་བརྒྱ་འགྱུར་ཐོབ་པ་ཡིན། །ཞེས་དང་། ཡང་
ཆོས་རྗེ་ཉིད་ཀྱིས། ནོར་སོགས་འཇུངས་པའི་ཕྱུག་པོ་དང་། །དགོས་དུས་གཏོང་བའི་ཕྱུག་པོ་གཉིས། །རང་དང་རིགས་རྒྱུད་གཉིས་ཀ་ལས། །འཇིག་རྟེན་གཞན་གྱི་བྱེ་བྲག་འབྱེད། །ཅེས་གསུངས་པ་དང་། རྗེ་བསྟན་
པའི་སྒྲོན་མེས། རྩ་བ་བསོད་ནམས་མེད་གྱུར་ན། །བསགས་པས་དབུལ་བ་མི་སེལ་ལ། །སྡོང་བོ་བརླན་དང་བྲལ་བ་ལ། །ཡལ་ག་ཆུ་བོས་བྱུག་ཀྱང་ཅི། །བུན་དང་བསྐྱེད་ཀྱིས་ནོར་སྤེལ་བར། །འདོད་ཀྱང་རྩ་བ་སྟོར་བ་
མང་། །ཤིང་སྐྱེས་བཅད་ནས་ས་གཞན་དུ། །བཙུགས་པ་ཕལ་ཆེར་སྐམ་པར་འགྱུར། །ཞེས་དང་། ཡང་རྗེ་དེ་ཉིད་ཀྱིས། བསོད་ནམས་དམན་པའི་སྐྱེས་བུ་དེར། །དཔལ་འབྱོར་ཕྱིར་ན་སྲོག་ཀྱང་བརླག །སྙུག་མའི་ཤིང་
གི་རྩེ་མོ་ལ། །འབྲས་བུ་ཆགས་པ་ཉམས་པའི་ལྟས། །དེ་ལྟར་ན་འཇུངས་པ་དོར་ནས་སྦྱིན་པ་གཏོང་བ་ལ་དགའ་ཞིང་སྤྲོ་སེམས་ཆེན་པོས་དངོས་རྫས་ཆུང་རིམ་ནས་མཐར་བདོག་པ་འབྲས་བུ་དང་བཅས་པ་གཏོང་ཕོད་
308



སྦ༄༅། ། རྒྱ་ཆེ་བ་ལ་འཇུག་དགོས་ཏེ། རྗེ་འཇམ་མགོན་བླ་མའི། བྱིན་ན་དབུལ་འགྱུར་དོགས་པ་ཡིས། །འཇུངས་བའི་སྦྱིན་པ་མི་གཏོང་ལ། །སེར་སྣས་ངེས་པར་ཕོངས་འགྱུར་བས། །བློ་ལྡན་ཅུང་ཟད་རྙེད་པ་གཏོང་།
ཞེས་དང་། ཡང་དེ་ཉིད་ཀྱིས། སྲིད་པའི་ཁོལ་བོ་གྱུར་པ་རྣམས། །སྲོག་དང་བསྡོས་ནས་ནོར་ཕྱིར་འབྲང་། །ཆོག་ཤེས་ཅན་གྱི་ནོར་རྙེད་ཀྱང་། །དེས་པ་བཞིན་དུ་གཞན་ལ་སྟེར། །ཞེས་དང་། ཡང་རྗེ་དེས། བཞག་ན་ནོར་
སྐྱེད་མི་འཕེལ་བས། །ཚོང་བ་ཟོང་རྣམས་འགྲེམས་པ་ལྟར། །བསགས་ན་དབང་ཕྱུག་མི་འཐོབ་པས། །མཁས་པའི་ཚོང་བཞིན་ཕྱོགས་བཅུར་སྟེར། །བྱེ་བ་སྟོང་ཕྲག་གཏེར་ཡོད་ཀྱང་། །སུ་ཞིག་ལ་ཡང་གཏོང་མི་བྱེད། །
བདོག་པ་བཏང་བས་སྦྱིན་པ་རྫོགས། །ཞེས་གསུངས་པ་དང་། རྗེ་བསྟན་པའི་སྒྲོན་མེས། རྒྱལ་སྲས་རྣམས་ནི་བདོག་པ་ཀུན། །འབྲས་བཅས་གཏོང་སྟེ་སྦྱིན་པའི་མཆོག །ཆར་གྱི་རྩི་བཅུད་ལོ་ཏོག་ཀུན། །བསྐྱངས་ཀྱང་
ལེན་དང་རེ་བ་མེད། །ཅེས་དང་། འཇམ་མགོན་བླ་མས། སྦྱིན་ལ་རྟག་ཏུ་སེམས་སྤྲོ་ན། །དེ་ཡི་གྲགས་པ་རླུང་ལྟར་ལྡང་། །ཕོངས་པ་སློང་ལ་འདུ་བ་བཞིན། །འབུལ་བ་འདོད་རྣམས་དེ་བས་མང་། །ཞེས་དང་། བསྟན་
སྒྲ་ པའི་སྒྲོན་མེས། ས་བོན་ཆུང་སྨིན་རྒྱ་གྲོ་ཏའི། །ཡལ་འདབ་རྒྱས་པས་རྒྱང་གྲགས་ཁེབས། །ཁམ་གཅིག་ཟས་ཀྱི་སྦྱིན་པས་ཀྱང་། །འབྲས་བུ་འཁོར་ལོས་བསྒྱུར་བ་འཐོབ། །ཅེས་དང་། ཡང་རྗེ་དེས། ཡོངས་སྨིན་འབྲས་
བྷི
309



རོལ་བའི་རྡོ་རྗེའི་གསུང་འབུམ།
བུས་སྤ་བ་ཡི། །རྐང་འཐུང་དེ་ལ་སྐྱེ་བོ་འདུ། །འཇུངས་མེད་གཏོང་བའི་དཔལ་ཡོན་ཅན། །དེ་ཡིས་སྐྱེ་དགུའི་རེ་བ་སྐོང་། །ཞེས་དང་། ཡང་། ཤིང་གཞན་འབྲས་བུ་བླངས་བས་འཛད། །དཔག་བསམཤིང་འབྲས་ཟད་པ་
མེད། །དགེ་བ་གཞན་འབྲས་སྤྱད་པས་འཛད། །བྱང་ཆུབ་སེམས་དགེ་ཕྱིར་ཞིང་འཕེལ། །ཞེས་གསུངས་བས་སོ། །དེ་ལྟར་མདོ་སྡེ་རིན་པོ་ཆེ་དང་རྒྱུད་སྡེ་རིན་པོ་ཆེ་རྣམས་ལས་ཀྱང་འཇུངས་པས་སེར་སྣ་བྱས་ན་ཉེས་
དམིགས་ཆེ་ཞིང་། ཕང་སེམས་མེད་པར་གཏོང་ཕོད་རྒྱ་ཆེན་པོ་བྱས་ན་ཕན་ཡོན་ཚད་མེད་ཅིང་རྒྱ་ཆེན་པོ་དང་ལྡན་པ་གསུངས་ཏེ། མདོ་སྡུད་པ་ལས། བདག་ཏུ་འདུ་ཤེས་དངོས་ལ་བདག་གིར་འཛིན་པས་ཆགས། །བླུན་
པོ་རྣམས་ལ་གཏོང་བའི་བློ་ལྟ་ག་ལ་ཡོད། །སེར་སྣ་ཅན་ནི་ཡི་དྭགས་གནས་སུ་སྐྱེ་བར་འགྱུར། །ཅི་སྟེ་མིར་སྐྱེས་ན་ཡང་དེ་ཚེ་དབུལ་བོར་འགྱུར། །ཞེས་དང་། སྦྱིན་པ་བྱིན་ནས་དངོས་ལ་གནས་པར་བྱེད་པ་མེད། །དེ་ནི་
ནམ་དུའང་རྣམ་པར་སྨིན་ལ་རེ་བ་མེད། །དེ་ལྟར་གཏོང་ལ་མཁས་པ་ཐམས་ཅད་གཏོང་བ་སྟེ། །ཆུང་ངུ་བཏང་ལ་མང་པོ་དཔག་ཏུ་མེད་པར་འབྱུང་། །ཞེས་གསུངས་པ་དང་། བྱང་ཆུབ་སེམས་དཔའ་སྙིང་སྟོབས་ཆེན་པོར་
གྱུར་བའི་ཚེ་སྦྱིན་གཏོང་ལ་དཀའ་ཚེགས་མེད་པར་འགྲོ་བའི་འདོད་དགུ་ཡིད་བཞིན་འགྲུབ་པར་འགྱུར་ཏེ། དེ་ཚེ་བྱང་ཆུབ་སེམས་དཔའ་སེམས་ཅན་དབུལ་ཤེས་ནས། །གཏོང་ལ་མོས་པར་འགྱུར་ཞིང་རྟག་ཏུ་ལྷུག་པར་
310



4
དྲུག་
༄༅། ། གཏོང་། །གླིང་བཞི་ལེགས་པར་བརྒྱན་པ་མཆིལ་མའི་ཐལ་བ་འདྲ། །བྱིན་ནས་དགའ་བར་འགྱུར་གྱིས་གླིང་ཐོབ་དེ་ལྟ་མིན། །ཞེས་དང་། མགོ་དང་རྐང་ལག་གཏོང་ཞིང་ཞུམ་པའི་སེམས་ཀྱང་མེད། །བདོག་
པ་ཐམས་ཅད་གཏོང་ཞིང་རྟག་ཏུ་ཞེན་པ་མེད། །ཆོས་རྣམས་རང་བཞིན་ཡ་མ་བརླར་ཤེས་ནས། །བདག་གི་ཤ་ཡང་གཏོང་ལ་ཞུམ་པའི་སེམས་མེད་ན། །དེ་ཚེ་ཕྱི་རོལ་དངོས་པོ་གཏོང་བ་སྨོས་ཅི་དགོས། །གལ་ཏེ་སེར་སྣ་
བྱེད་པ་དེ་ནི་གནས་མེད་དོ། །ཞེས་དང་། ཡང་། གལ་ཏེ་བྱང་ཆུབ་སེམས་དཔས་འགྲོ་ལ་སྦྱིན་བྱས་ནས། །དེ་ལ་བདག་གིར་མི་བྱེད་དངོས་པོ་ཕངས་མེད་ན། །དེ་ལས་དགེ་བའི་རྩ་བ་མཐུ་ཆེན་འཕེལ་འགྱུར་ཏེ། །སྤྲིན་
མེད་འོད་ལྡན་ཟླ་དཀྱིལ་ཡར་གྱི་ངོ་བཞིན་ནོ། །ཞེས་དང་། ཡང་མདོ་སྡུད་པ་ལས། བྱང་ཆུབ་སེམས་དཔའི་སྦྱིན་པས་ཡི་དྭགས་འགྲོ་བ་གཅོད། །དབུལ་བ་དང་ནི་དེ་བཞིན་ཉོན་མོངས་ཐམས་ཅད་གཅོད། །སྤྱོད་ཚེ་
ལོངས་སྤྱོད་མཐའ་ཡས་རྒྱས་པ་ཐོབ་པར་འགྱུར། །སྦྱིན་པའི་སྡུག་བསྔལ་གྱུར་བའི་སེམས་ཅན་ཡོངས་སྨིན་བྱེད། །
༄༅། །པདྨ་འཕྲིན་ལས་རྣམ་རྒྱལ་སྐུ་བལྟམས་ནས་རིམ་སྲུང་སྒྲུབ་ཚུལ། རབ་བྱུང་བཅུ་དྲུག་པའི་ནང་ཚན་མེ་ཕག་ལོའི་ཟླ་༡ཚེས་༡༩ལ་པདྨ་འཕྲིན་ལས་རྣམ་རྒྱལ་སྐུ་བལྟམས་ནས་ཕྲན་ཆུང་ཤཱ་སའི་མིང་ཅན་བདག་གིས་ཞབས་
311



རོལ་བའི་རྡོ་རྗེའི་ག
རྗེའི་གསུང་འབུམ།
རིམ་ཚུལ་མཐུན་ལེགས་པར་ཕུལ་བའི་རྣམ་བཞག་གམ་ཐོ་ཡིག་ནི། ཟླ་བ་གཉིས་པའི་ཚེས་པ་ལ་ཐོག་མར་རྒྱལ་ཡུམ་སྒྲོལ་དཀར་ཡིད་བཞིན་འཁོར་ལོ་ཐུན་མོང་མ་ཡིན་པ་ཚར་ལུགས་འཁོར་ལོ་དྲུག་སྦྲགས་ཀྱི་སྒོ་ནས་
རྗེས་སུ་གནང་བ་དང་འབྲེལ་བའི་འཆི་མེད་ཚེ་ཡི་དབང་བསྐུར་ཟབ་མོས་ཐོག་མར་རྟེན་འབྱུང་གི་སྒོ་འཕར་ལེགས་པར་ཕྱེ་སྟེ། དེ་ནས་སྣ་ནམ་རྡོ་རྗེ་བདུད་འཇོམས་ཀྱི་ཡང་སྲིད་རིག་འཛིན་ཆེན་པོ་དངོས་གྲུབ་རྒྱལ་
མཚན་ནམ་རྒོད་ལྡེམ་ཅན་གྱི་གཏེར་བྱོན་ནང་སྒྲུབ་ལྕགས་སྡོང་མར་གྲགས་པའི་སྒོ་ནས་འཆི་མེད་ཚེ་དབང་ཟབ་མོ། གྲུབ་པའི་དབང་ཕྱུག་ཆེན་པོ་ཐང་སྟོང་རྒྱལ་བོའི་ལུགས་ཀྱི་ཉེ་བརྒྱུད་ཚེ་རྟ་ཟུང་འབྲེལ་གྱི་སྒོ་ནས་ཚེ་
དབང་བརྒྱ་དང་བཅུ་གསུམ། ཟླ་བ་གསུམ་པའི་ཚེས་བཅུའི་ཉིན་བཀའ་གཏེར་དག་སྣང་ཟུང་གི་འཆི་མེད་དཔལ་སྟེར་དུ་གྲགས་པའི་སྒོ་ནས་ཚེ་དབང་བརྒྱ་དང་བཅུ་གསུམ། མཁའ་འགྲོའི་ཚོགས་མཆོད་སྟོང་དང་བརྒྱ་
ཕྲག །ཟླ་བ་བཞི་བའི་ཚེས་བཅུ་བདུན་ལ་གྲུབ་དབང་ལྕགས་ཟམ་པ་ནས་བརྒྱུད་པའི་བཀའ་གཏེར་དག་སྣང་ཟུང་གི་སྒོ་ནས་ཚེ་དབང་བརྒྱ་དང་བརྒྱད། ཟླ་བ་དྲུག་པའི་ཚེས་བཅུ་གཅིག་ཉིན་དཔལ་སྟག་ཕུའི་གསང་ཆོས་
རྒྱ་ཅན་བཅུ་གསུམ་གྱི་དང་པོ་རྗེ་གར་གྱི་དབང་པོའི་དག་སྣང་སྐྱེ་འཆི་ཀུན་སྤངས་བླ་མ་མི་ཏྲ་ཚེ་དཔག་མེད་ཀྱི་བྱིན་རླབས་ཚེ་ཡི་དབང་བསྐུར་ཟབ་མོ་དང་། གྲུབ་ཆེན་ཐང་རྒྱལ་ལུགས་ཀྱི་བཀའ་གཏེར་དག་སྣང་ཟུང་གི་
312



བདུན་
༄༅། ། སྒོ་ནས་བྱིན་རླབས་ཚེ་ཡི་དབང་བསྐུར་བརྒྱ་དང་བཅུ་གསུམ། ཟླ་བ་༡༠བའི་ཚེས་བཅོ་ལྔའི་ཉིན་མ་ཅིག་གྲུབ་རྒྱལ་ལུགས་ཀྱི་ཚེ་དཔག་མེད་ལྷ་གཅིག་གི་དབང་དང་། གྲུབ་ཆེན་ཐང་སྟོང་རྒྱལ་པོའི་ལུགས་ཀྱི་ཚེ་
དབང་བརྒྱ་དང་བཅུ་གསུམ། ཟླ་བ་བཅུ་གཅིག་པའི་ཡར་ཚེས་བཅུ་ལ་མཁའ་འགྲོའི་ཚོགས་མཆོད་བརྒྱ་རྩ་གཅིག་ཟླ་བཅུ་གཉིས་ཚེས་བཅུ་གསུམ་ལ་བཀའ་གཏེར་དག་སྣང་ཟུང་གི་སྒོ་ནས་འཆི་མེད་ཚེ་ཡི་དབང་བསྐུར་
ཟབ་མོ་བརྒྱ་རྩ་བརྒྱད། དེའི་བཅོ་ལྔའི་ཉིན་ཁྱབ་བདག་སྟག་ཕུ་གར་གྱི་དབང་ཕྱུག་གི་གསང་ཆོས་ལས་མི་ཏྲ་ལུགས་ཚེ་དཔག་མེད་ནང་སྒྲུབ་འཆི་མེད་ལྷ་ལྔའི་དབང་དང་། ཚེ་དཔག་མེད་གསང་སྒྲུབ་བདུད་རྩིའི་མཆོག་
སྦྱིན་གྱི་བྱིན་རླབས་ཚེ་ཡི་དབང་བསྐུར་ཟབ་མོ། ཚེ་དཔག་མེད་བླ་མ་ཡི་དམ་དྲིལ་སྒྲུབ་སྐུ་གསུམ་སྙིང་པོའི་ཚེ་དབང་། གཞན་ཡང་ཚེ་དབང་བརྒྱ་རྩ་སོགས་གྲུབ་པའོ། །ཟླ་ཚེས་བཟང་པོར་རོལ་མིང་བས་དབེན་གནས་
མཁའ་སྤྱོད་བདེ་ཆེན་གླིང་ནས་སོ། །
བྷ ༄༅། །བསྔོ་བའི་ཡིག་ཆུང་ལེགས་བཤད་པདྨའི་དགའ་ཚལ་ཞེས་བྱ་བ་བཞུགས་སོ། ། བླ་མ་དང་མགོན་པོ་འཇམ་པའི་དབྱངས་ལ་ཕྱག་འཚལ་ལོ། །དེ་ཡང་ཤེས་ལྡན་རྣམས་ཀྱིས་དགེ་བའི་རྩ་བ་རྣམས་ཆུད་མི་ཟད་ཅིང་གོང་
313



རོལ་བའི་རྡོ་རྗེའི་གསུང་འབུམ།
འཕེལ་དུ་བླ་ན་མེད་པའི་བྱང་ཆུབ་ཀྱི་སར་བསྔོ་བས་རྒྱས་འདེབས་ལ་བརྩོན་པ་གལ་ཆེ་སྟེ། སྤྱོད་འཇུག་ལས། བསྐལ་པ་སྟོང་དུ་བསགས་པ་ཡི། །སྦྱིན་དང་བདེ་གཤེགས་མཆོད་ལ་སོགས། །ལེགས་སྤྱད་གང་ཡིན་དེ་
ཀུན་ཀྱང་། །ཁོང་ཁྲོ་གཅིག་གིས་འཇོམས་པར་བྱེད། །ཅེས་དང་། མངོན་པ་མཛོད་ལས། མེད་པར་ལྟ་བས་རྩ་བ་གཅོད། །ཅེས་སོགས་ཀྱང་གསུངས་པས། གང་ཟག་བཟང་པོ་ལ་ཁོང་ཁྲོ་སྐྱེས་པ་ཙམ་གྱིས་ཀྱང་བསྐལ་
བ་སྟོང་དུ་བསགས་པའི་དགེ་རྩ་འཇོམས་པར་བཤད་པ་དང་། ལས་འབྲས་ལ་བསྐུར་བ་འདེབས་པ་སོགས་ལོག་ལྟ་ཅུང་ཟད་སྐྱེས་པ་ཙམ་གྱིས་ཀྱང་དགེ་བའི་རྩ་བའི་རྒྱུན་གཅོད་པར་འགྱུར་བའོ། །དེས་ན་སྦྱིན་སོགས་
དགེ་བའི་རྩ་བ་ཆེ་ཆུང་གང་ཡང་རུང་སྟེ། དམིགས་མེད་ཀྱི་རྣམ་པས་སངས་རྒྱས་ཀྱི་སར་བསྔོ་བར་བྱ་སྟེ། རྒྱལ་བའི་ཡུམ་ལས། དགེ་བའི་རྩ་བ་དེ་ཐམས་ཅད་མཁྱེན་པ་ཉིད་མ་གཏོགས་པ་ཉན་ཐོས་ཀྱི་སའམ། རང་
སངས་རྒྱས་ཀྱི་སར་བསྔོ་བར་མི་གཞུག་གོ། །ཞེས་གསུངས་པས། སངས་རྒྱས་ཀྱི་ས་མ་གཏོགས་པའི་ཉན་ཐོས་དང་རང་སངས་རྒྱས་ཀྱི་སར་མི་བསྔོ། ཚེ་རིང་བ་དང་ནད་མེད་པ། དང་ལེན་ལ་རེ་བ་དང་། ཕྱི་མར་ལྷ་
མིའི་བདེ་འབྲས་ལ་སོགས་པའི་ཆེད་དུ་བསྔོས་ན་དམན་པ་དང་ལོག་པའི་བསྔོ་བ་ཞེས་བྱ་སྟེ། དངོས་པོ་ཆེན་པོ་དོན་ཆུང་ངུ་ལ་གཏོང་བ་དང་འདྲའོ། །འོ་ན་ཇི་ལྟར་བསྔོ་བར་བྱ་བའི་ཚུལ་ནི། ཤེས་རབ་དམིགས་མེད་ཀྱི་
314



བརྒྱུད་
༄༅། ། ལྟ་བས་ཟིན་པ་དང་། ཐབས་བྱང་ཆུབ་ཀྱི་སེམས་ཀྱིས་ཟིན་པ་གཉིས་ཅིས་ཀྱང་དགོས་པར། དང་པོ་ནི། དམིགས་བཅས་དང་མཚན་མར་འཛིན་པའི་སྐྱོན་དང་བྲལ་བས། འཁོར་གསུམ་རྣམ་དག་ཅེས་བྱ་བ་
བསྔོ་བྱ་སྔོ་བྱེད་བསྔོ་བ་སོགས་རྣམས་ཀུན་རྫོབ་ཏུ་རྨི་ལམ་དང་སྒྱུ་མ་ལྟར་སྣང་ལ། དོན་དམ་པར་རང་བཞིན་མེདཱ་པར་སྟོང་པ་ཉིད་སྤྲོས་པའི་མཐའ་ཐམས་ཅད་དང་བྲལ་བར་རྟོགས་པའི་ངང་ནས་བསྔོ་བར་བྱ་བ་ཡིན་ཏེ།
རྒྱལ་བའི་ཡུམ་ལས། གལ་ཏེ་མཚན་མར་བྱེད་ན་དེ་ནི་བསྔོ་བ་མིན། །ཅི་སྟེ་མཚན་མ་མེད་ན་བྱང་ཆུབ་བསྔོ་བ་ཡིན། །ཞེས་དང་། འཇིག་རྟེན་ལས་འདས་པའི་ཡན་ལག་བདུན་པའི་གཞུང་ལས། བསྔོ་བྱ་སྔོ་བྱེད་བསྔོ་
མཁན་རྣམས། །རང་བཞིན་གྱིས་ནི་མི་དམིགས་ཏེ། །དམིགས་པ་མེད་པར་བསྔོ་བ་ནི། །བསྔོ་བ་བླ་ན་མེད་པའོ། །ཞེས་དང་། མངོན་རྟོགས་རྒྱན་ལས། ཡོངས་སུ་བསྔོ་བ་ཁྱད་པར་ཅན། །དེ་ཡི་བྱེད་པ་མཆོག་ཡིན་ནོ།
དེ་ནི་དམིགས་མེད་རྣམ་པ་ཅན། །ཕྱིན་ཅི་མ་ལོག་མཚན་ཉིད་དོ། །ཞེས་གསུངས་པའི་ཕྱིར་རོ། །གཉིས་པ་ནི་བྱང་ཆུབ་སེམས་ཀྱིས་ཟིན་པ་ནི། །དགེ་བའི་རྩ་བ་ཐམས་ཅད་སེམས་ཅན་ཐམས་ཅད་དང་ཐུན་མོང་དུ་བྱས་
༌ ནས་རྣམ་པ་ཐམས་ཅད་མཁྱེན་པའི་སངས་རྒྱས་ཐོབ་པར་བྱའོ་སྙམ་པ་སྟེ། སྤྱོད་འཇུག་ལས། དངོས་སམ་ཡང་ན་བརྒྱུད་ཀྱང་རུང་། སེམས་ཅན་དོན་ལས་གཞན་མི་སྤྱད། །སེམས་ཅན་ཁོ་ནས་དོན་གྱི་ཕྱིར། །ཐམས་ཅད་
315



རོལ་བའི་རྡོ་རྗེའི་གསུང་འབུམ།
བྱང་ཆུབ་ཕྱིར་བསྔོའོ། །ཞེས་གསུངས་པས་སོ། །དེ་ལྟར་བྱང་སེམས་ཀྱིས་མ་ཟིན་པའི་དགེ་རྩ་རྣམས་འབྲས་བུ་བྱུང་བས་ཟད་པར་འགྱུར་བ་དང་། བྱང་སེམས་ཀྱིས་ཟིན་པའི་དགེ་རྩ་རྣམས་ཆེས་ཆེར་འཕེལ་ཞིང་རྒྱས་
པར་འགྱུར་བ་གདོན་མི་ཟ་སྟེ། སྤྱོད་འཇུག་ལས། དགེ་བ་གཞན་ཀུན་ཆུ་ཤིང་བཞིན་དུ་ནི། །འབྲས་བུ་བྱུང་ནས་ཟད་པར་འགྱུར་བ་ཉིད། །བྱང་ཆུབ་སེམས་ཀྱི་ལྗོན་ཤིང་རྟག་པར་ཡང་། །འབྲས་བུ་འབྱིན་པས་མི་ཟད་
འཕེལ་བར་འགྱུར། །ཞེས་གསུངས་པའི་ཕྱིར། དགེ་བ་སེམས་ཅན་རྣམས་ཀྱི་དོན་དུ་བསྔོ་བ་ནི། འདི་ནི་མུ་སྟེགས་བྱེད་དང་ཉན་རང་གི་ཐེག་པར་མིང་ཙམ་ཡང་མ་གྲགས་པའི་ཕྱིར་གཞན་ལས་ཁྱད་པར་དུ་འཕགས་པ་
ཡིན་ཏེ། ཁྱད་པར་འཕགས་བསྟོད་ལས། བསོད་ནམས་བྱ་བའི་ཚོགས་དག་གིས། །སེམས་ཅན་རྣམས་ལ་ཡོངས་བསྔོ་བར། །བཅོམ་ལྡན་ཁྱོད་ཀྱིས་གང་གསུངས་པ། འདིར་གཞན་བསྟན་བཅོས་སུས་མ་བཤད། ཅེས་
གསུངས་པའི་ཕྱིར། དེར་མ་ཟད་སེམས་ཅན་ཐམས་ཅད་ལ་དམིགས་པ་ལ་བརྟེན་ནས་བསོད་ནམས་ཀྱང་གཞལ་དུ་མེད་པར་འགྱུར་ཏེ། རིན་ཆེན་ཕྲེང་བ་ལས། སེམས་ཅན་ཁམས་ནི་ཚད་མེད་ལ། །ཕན་འདོད་དེ་ནི་དེ་
འདྲའོ། །ཞེས་གསུངས་པའི་ཕྱིར། མདོར་ན་བསྔོ་བ་དངོས་བསྡུས་ཇི་ལྟར་བྱེད་ཀྱང་། འདི་ལྟར་བསམ་སྟེ། འདུལ་བ་ལུང་ལས། གང་གིས་མོས་པ་ཡིད་བྱེད་པ། །དེ་ཡི་མདུན་ན་ཐུབ་པ་བཞུགས། །ཞེས་གསུངས་པས།
316



༄༅། ། མདུན་གྱི་ནམ་མཁར་བླ་མ་རྒྱལ་བ་སྲས་དང་བཅས་པ་རྣམས་མངོན་སུམ་དུ་བཞུགས་པའི་སྤྱན་སྔར་མོས་གུས་དང་ལྡན་པས་བསྔོ་བ་བྱས་ན། གནས་སྐབས་དང་མཐར་ཐུག་གི་དགེ་ལེགས་ཕུན་སུམ་ཚོགས་
པར་འགྱུར་རོ། །
དགུ་བྱོན།
317
པོད།



8Is
རོལ་བའི་རྡོ་རྗེའི་གསུང་འབུམ།



༄༅། །སྐྱེ་བའི་ཕྲེང་བར་དགེ་འབྲས་ཅུང་ཟད་འགྲུབ་པ་དབྱིབས་འཇོག་ཤར་ཙམ་བྲིས་པ་བསྐུལ་བ་པོའི་
ཞལ་ངོ་མི་ལྡོག་པར་བཀོད་པ་བཞུགས།
319



༄༅། །བླ་མ་ཕྱག་འཚལ་ལོ། །ཐོག་མར་སེམས་སྐྱོ་བའི་གཏམ། ལྷ་ཡི་དགའ་ཚལ་བསམ་ལས་འདས། །བཀའ་བརྒྱུད་གོང་མའི་སྒྲུབ་སྡེའི་གནས། །དམ་ལྡན་འདུས་པའི་གདན་ས་
འདིའི། །སྟེང་ན་ལྷོ་སྤྲིན་ཐིབ་སེ་ཐིབས། །གཡུ་འབྲུག་སྒྲ་དབྱངས་ལྡི་རི་རི། །འོག་ན་གཙང་ཆབ་ཤ་ར་ར། །ཉ་སྲམ་རྩེད་འཇོ་ཁྲིགས་སེ་ཁྲིགས། །ལོགས་ན་ལྷ་ཤིང་ལྡེམ་སེ་ལྡེམ།
འཇོལ་མོ་དབྱངས་སྙན་གྱུ་རུ་རུ། །མདུན་རྒྱབ་ནགས་ཀྱི་དྲྭ་བ་འཁྲིགས། །བྱ་བྱེའུ་སྐད་སྙན་ལྷང་སེ་ལྷང་། །མེ་ཏོག་དྲི་ངད་ཐུ་ལི་ལི། །བུང་བའི་མགྲིན་གླུ་ཏི་རི་རི། །ལྗོན་ཤིང་ཡལ་ག་
རླུང་གིས་བསྐྱོད། །རི་དྭགས་བང་རྩལ་གང་མགྱོག་ངོམས། །འཇའ་ཚོན་རི་མོ་མཁའ་ལ་བཀྲ། །བྱ་རིགས་སྣ་ཚོགས་འཕུར་ལྡིང་གཡོ། །ཉི་ཟླའི་འོད་ཁྱིམ་གླིང་ཀུན་ཁྱབ། །བསིལ་
320



གཉིས་
༄༅། །ཟེར་སྦྲང་ཆར་བསིལ་མའི་ཁྲུས། །པདྨོའི་ཚོགས་ལ་བཞད་པ་ངོམས། །ནམ་ཟླ་དུས་ཀྱི་འགྱུར་ལྡོག་གིས། །མི་རྟག་སྒྱུ་མའི་འཕྲུལ་ཡིག་བྲི། །དཀོན་མཆོག་གསུམ་ལ་མགོ་
བོ་གཏད། །འགྲོ་དྲུག་སེམས་ཅན་ཕ་མར་ཤེས། །སྙིང་རྗེ་བྱང་སེམས་མྱུ་གུ་འཁྲུངས། །ལྷག་མཐོང་འཁོར་བའི་སྲིད་རྩ་གཅོད། །སྐྱེ་བ་འདི་དང་ཚེ་རབས་ཀུན། །དབེན་པའི་སྐྱེད་ཚལ་
སྙེགས་པར་ཤོག །འཇིག་རྟེན་ཆོས་བརྒྱད་རྒྱང་དུ་དོར། །སོ་སོའི་སྐྱེ་བོ་མགུ་བ་དཀའ། །བརྟེན་ཀྱང་གནོད་པ་མང་དུ་འཕེལ། །རྒྱང་དུ་བསྲིང་པའི་གནོད་པ་བྲལ། །དེ་འདྲའི་དབེན་
པའི་དགའ་ཚལ་ན། །སུ་བཞུགས་ཕྱི་རུ་འདུ་འཛིའི་དབེན། །ནང་དུ་རྣམ་རྟོག་འཕྲོ་བ་དབེན། །གསང་བ་རང་དོན་ཡིད་བྱེད་དབེན། །དབེན་པ་གསུམ་གྱི་དགའ་ཚལ་ན། །ལྷ་ཡི་
321
པོད།



ར་བ་
རོལ་བའི་རྡོ་རྗེའི་གསུང་འབུམ།
དགའ་ཚལ་མི་ཡུལ་འཁྲུངས། །རྩ་གདན་འཇག་མའི་སྤྱིར་བུ་རུ། །ཕྱག་དར་ཁྲོད་པའི་གོས་དང་ནི། །བསོད་སྙོམ་ཁོ་ནས་འཚོ་བར་སྨོན། །བདག་ཀྱང་སྨོན་པའི་ཡུལ་དུ་བྱས། །ཁྱེད་ཅག་དབེན་པ་བརྟེན་ཐུབ་དང་། །
ཀུན་གྱིས་སྨོན་ལམ་ཡང་ཡང་ཐོབ། །དབེན་པ་མ་ཐུབ་སྐྱེ་བའི་ཕྲེང་། །འཇིག་རྟེན་ཆོས་བརྒྱད་དང་འདྲེས་དང་
། །དཀོར་གྱི་རྣམ་སྨིན་ཁུར་བཞིན་དུ། །བཟླས་བརྗོད་དམ་དུམ་བྱས་པའི་གྲངས། །འགོ་ཁོས་མེ་ཏོག་ར
ནས། །སིལ་བུར་མགོ་ལོག་ཁག་གསུམ་ལས། །སྨད་ཀྱི་པདྨ་འབུམ་སྡེའི་ནང་། །མ་ཎི་དུང་ཕྱུར་བརྒྱ་ཙམ་དང་། །བསྙུང་གནས་སྟོང་ཚོ་གསུམ་ཙམ་གྲུབ། །ཚེ་དར་སྲོག་བླུ་ལྔ་བརྒྱ་ཙམ། །ཡུལ་གྲུ་ཆུང་བས་དེས་མ་འགྲུབ།
དབང་ཆེན་སྟོད་པའི་སྡེ་གླིང་ནས། །ཚེ་དར་སྟོང་ཕྲག་གསུམ་དང་ནི། །བསྙུངས་གནས་བསྙེན་གནས་སྟོང་ཕྲག་བཅུ། །མ་ཎི་དུང་ཕྱུར་ལྔ་བརྒྱ་གྲུབ། །དེ་ནས་དབང་ཆེན་ཆུ་སྨད་སྟོད། །མ་ཎི་དུང་ཕྱུར་སྟོང་ཕྲག་དང་། །ས་
ཏཱ་དུང་བརྒྱ་སིདྡྷི་དེ་གྲངས་དང་། །ཚེ་དར་སྟོང་ཕྲག་བཅུ་ཙམ་ལྷག །བསྙུང་གནས་བསྙེན་གནས་འབུམ་ཐེར་ཙམ། །དེ་ནས་ཕྲང་བར་སྨད་མ་ནས། །བསྙུང་གནས་བསྙེན་གནས་སྟོང་ཚོ་གསུམ། །མ་ཎི་དུང་ཕྱུར་བརྒྱ་
ཕྲགོ་གསུམ། །ས་ཏཱ་དུང་ཕྱུར་གསུམ་དང་ཚེ་ཐར་ནི། །བརྒྱ་ཙམ་སིདྡྷི་དུང་ཕྱུར་གསུམ། །བར་དུ་ཨ་སྐྱོང་འབུམ་སྡེ་ནས། །མ་ཎི་དུང་ཕྱུར་ལྔ་བརྒྱ་དང་། །ས་ཏྲ་དུང་ཕྱུར་བརྒྱ་ཕྲག་གཅིག །ཚེ་དར་བརྒྱ་ཕྲག་བདུན་
322
ཙམ་



༢
གསུམ་
༄༅། ། དང་། །བསྙེན་གནས་བསྙུངས་གནས་སྟོང་ཙམ་མོ། །ཁང་རྒན་ཚང་ནས་གྲུབ་པར་སྣང༌། །ཨ་སྐྱོང་གོང་མ་རི་མང་ནས། །མ་ཎི་དུང་ཕྱུར་བཞི་བརྒྱ་དང་། །ས་ཏཱ་དུང་བརྒྱ་སིདྡྷི་དེ་མཉམ་ཙམ། །བསྙེན་གནས་
བསྙུང་གནས་བཞི་སྟོང་དང་། །ཚེ་ཐར་སྟོང་ཕྲག་ལྔ་ཙམ་གྲུབ། །ཨ་སྐྱོང་ཁང་སར་རི་སྡེ་ནས། །མ་ཎི་དུང་ནི་སུམ་བརྒྱ་དང་། །མར་མེ་ཆེ་ཆུང་ཁྲི་ཚོ་གསུམ། །སྤྱོད་འཇུག་མཆོད་པ་ལོ་བདུན་ཐེབས། །ཚེ་ཐར་སུམ་བརྒྱ་ས་
ཏཱ་ནཾ། །དུང་ཕྱུར་བཅུ་བདུན་སིདྡྷི་མཉམ། །ཁང་སར་དཔོན་གྱི་བཀའ་དྲིན་ལས། །རྒྱལ་བའི་བཀའ་འགྱུར་ཆེན་པོ་གྲུབ། །མུ་ར་གཤོག་ཆུང་ཡུལ་གཉིས་ལས། །མ་ཎི་དུང་བརྒྱ་ས་ཏཱ་སིདྡྷི་ནི། །དུང་ཕྱུར་བརྒྱད་ཙམ་ཚེ་
ཐར་ནི། །ལོ་གཅིག་རྟོ་ལེའུ་དབྱར་ལུག་སོགས། །བཅད་པ་ལ་སོགས་མང་དུ་གྲུབ། །དེ་ནས་ཝ་ཤུལ་ཁ་གསུམ་སྡེ་དྲུང་ནས། །མ་ཎི་དུང་ཕྱུར་དགུ་བརྒྱ་དང་། །བསྙེན་གནས་སྟོང་ཚོ་གཉིས་ཙམ་གྲུབ། །ཚེ་ཐར་བརྒྱ་ཕྲག་
གསུམ་དང་ས་ཏཱ་ནི། །དུང་ཕྱུར་བཅུ་དང་སིདྡྷི་དེ་དང་མཉམ། །ལི་གཙང་ཆུ་བཞི་གཡུ་ཁོག་སོགས། །མ་ཎི་དུང་ཕྱུར་བཅུ་བཞི་དང་། །ས་ཏཱ་དུང་བརྒྱ་སིདྡྷི་དེ་གྲངས་མཉམ། །ཚེ་ཐར་སྟོང་ཕྲག་གསུམ་དང་ནི། །བསྙུང་
ལྟ༥ གནས་བསྙེན་གནས་ཁྲི་ཕྲག་གསུམ། །ཁ་དུད་སྣ་དུད་གཏན་ཁྲིམས་ཚུགས། །རྔ་རོང་སྡེ་བཞིའི་མ་ཎིའི་གྲངས། །དུང་ཕྱུར་བདུན་བརྒྱ་བསྙེན་གནས་ནི། །སྟོང་ཙམ་མ་ཎི་རྡོ་སྐོས་འབུམ། །རྒྱུན་འཇུག་མེ་ལོང་ཆ་རུ་གྲུབ། །ཝ་
323
•



རོལ་བའི་རྡོ་རྗེའི་གསུང་འབུམ།
ཤུལ་རྨེའུ་རྒྱལ་ས་ནས། །མ་ཎི་དུང་ཕྱུར་དྲུག་བརྒྱ་དང་། །ས་ཏཱ་དུང་ལྔ་སིདྡྷི་དེ་མཉམ་གྲུབ། །བསྙེན་གནས་སྟོང་ཕྲག་བདུན་ཙམ་ཚེ་ཐར་ནི། །ཁྲི་ལས་ལྷག་པར་གྲུབ་ངེས་སོ། །རྒྱ་བོས་བོད་བོས་མང་དུ་བཅག །ཝ་ཤུལ་
ཁྲོ་ཁོ་ཁག་གསུམ་དུ། །མ་ཎི་དུང་ཕྱུར་སུམ་བརྒྱ་ས་ཏྲ་དང་། །སིདྡྷི་དུང་ནི་བཅུ་གཉིས་གྲུབ། །ཚེ་ཐར་སྟོང་ཙམ་རྟོ་ལེའི་སྲོག་རྣམས་བླུས། །ཚ་ཚ་ཕྱག་སྤར་མང་དུ་བྱས། །བསྙེན་གནས་ལྔ་བརྒྱ་གྲུབ་པར་ངེས། །ཆུ་བོ་གོ་
མི་ཞེས་བྱ་བའི། །རྨ་ཆུར་གསེར་ཁ་ཟམ་པ་ནི། །དར་རས་མ་ཎི་སྤར་ནས་བཙུགས། །མཛོད་དགེའི་ཤོག་ཁ་གསུམ་ཙམ་ལ། །མ་ཎི་དུང་ཕྱུར་ཉིས་བརྒྱ་དང་། །སིདྡྷི་དུང་ཕྱུར་བཅུ་ཙམ་དང་། །ས་ཏྲ་དེ་མཉམ་ཚེ་དར་སྟོང་
ཙམ་གྲུབ། །འཛིར་ཀ་ལྷ་མོའི་དར་ཐང་ཡུལ། །འཚོགས་ནི་ཁྲི་ཕྲག་དུ་མ་ཡིས། །མ་ཎི་དུང་ནི་སྟོང་ཕྲག་གསུམ་ཙམ་འདུག །རང་གི་ཚ་བོ་སེམས་པའི་མིང་ཅན་དེ། །སྣ་དྲངས་ཡུམ་སྲས་འཁོར་བཅས་ཀུན། །བདེ་བར་
དབང་ཆེན་ཆུ་སྨད་ནང་། །སེངྒེ་གངས་ལ་འགྱིང་བཞིན་དུ། །གཡུ་འབྲུག་སྤྲིན་ནས་སྒྲ་དབྱངས་སྒྲོག །ཐུགས་བདེ་འོད་གསལ་ཉམས་སྣང་འཁྲུངས། །ཟབ་ཆོས་གཏེར་གྱི་ཁ་བྱང་ཐོབ། །དེ་ནས་སྨྲ་གྱི་ལག་དྲུག་ལས། །རྔ་
རོང་རྒྱལ་པོ་ཞིང་ལ་གཟིགས། དེ་དོན་འོང་བའི་ལམ་ཁ་ནས། །དགེ་ཡུལ་སྣར་ཐང་དགོན་དུ་སླེབས། །མཆོག་སྤྲུལ་རིན་པོ་ཆེ་ཡི་ཞལ། །མཇལ་ཚེ་སངས་རྒྱས་དངོས་ཀྱི་ཞལ། །མཇལ་བས་དགའ་བདེའི་ཉམས་སྣང་
324



བཞི་
སྦ༄༅། ། སྐྱེས། །དེ་ནས་མེ་ལོང་ཆར་གྱི་གནས། །ནོར་འཛིན་ལྟོ་བར་ཆོས་སྡེ་བཙུགས། །འཚོགས་པ་འབུམ་གྱི་གྲངས་སྙེད་ཀྱིས། །མ་ཎི་དུང་ཕྱུར་སྟོང་དང་དགུ་བརྒྱ་གྲུབ། །སིདྡྷི་གྲངས་དང་ས་ཏཱ་ནི། །དུང་ནི་བཅོ་
བརྒྱུད་བཅོ་བརྒྱད་གྲུབ། །སྒྲོལ་མ་བྱེ་བ་བསྙེན་གནས་འབུམ། །ཚེ་ཐར་ཁྲི་དང་རྡོར་སེམས་ཚོགས། །འབུམ་ཐེར་གྲུབ་པར་ངེས་པའོ། །ཀིརྟི་རོང་དགོན་ཆས་པའི་ལམ། །ཨ་འཁྱམས་མ་ཎི་དུང་ཆ་ཤས། །སིདྡྷི་དང་ནི་ས་
ཏཱ་ནི། །སྒྲོལ་མ་ཅུང་ཟད་འགྲུབ་པ་དང༌། །དེ་ནས་ཀིརྟི་རོང་དགོན་དུ། །སླེབས་དང་མཉམ་དུ་གུར་མགོན་ཁྲི། །དྲུག་ཅུ་བརྒྱ་དང་རྟ་མགྲིན་རང་བྱོན་མདུན། །རང་གི་ཚ་བུ་ཀླུ་སྒྲུབ་ལ། །རྗེས་གནང་ཞུ་ཞིང་ཡི་དམ་དུ།
བསྟེན་དགོས་རྔ་བ་སྤྲུལ་སྐུའི་ལུང་
། །ཉིད་ཀྱི་མ་ཎི་དུང་བརྒྱ་ས་ཏཱ་དང༌། །སིདྡྷི་དུང་ཕྱུར་བདུན་བདུན་འགྲུབ། །བསེ་དགོན་མགོན་ཁང་གུར་མགོན་འབག་སྐུ་འགྲུབ། །བོན་པོ་རྟོགས་ལྡན་དགོན་དུ་རང་གི་ནི། །ཆུང་བ་
བསོད་ནམས་དབང་ཕྱུག་བོན་གྱི་སྤྲུལ། །ཡོངས་འཛིན་དགེན་ལ་བསྐྱབས་ཞིང་མངའ་གསོལ་བྱ། །རྔ་སྟོད་ཨ་འདུས་ཚོ་དྲུག་སྒོ་མང་སྒར། །མ་ཎི་དུང་ནི་བརྒྱ་བརྒྱ་སིདྷི་ནི། །དུང་ནི་བཅུ་བཞི་ས་ཏཱ་དེ་དང་མཉམ། །འོ་
ཤ་ ཡའི་ཐང་དུ་བཅུ་གཅིག་ཞལ་གྱི་གཟུངས། །རྡོ་ལ་བཞེངས་པ་མ་འོངས་རྟེན་འབྲེལ་ཆེ། །ཡུལ་དེར་དགེ་ལེགས་འདོད་དགུ་འབྱུང་བ་དང་། །སྡིག་སྒྲིབ་དག་ཅིང་ཕྱི་མ་བདེ་ཆེན་ཞིང་། །རིང་པོ་མི་ཐོགས་གདོད་མའི་བཙན་
325



རོལ་བའི་རྡོ་རྗེའི་གསུང་འབུམ།
ས་ཟིན། །གཉན་པོ་གཡུ་རྩེའི་རྫ་རྒྱབ་ཏུ། །མགོ་ལོག་ཁང་སར་མ་ཎི་དུང་བརྒྱ་དང་། །སིདྡྷི་ས་ཏྭ་དུང་ཕྱུར་བདུན་བདུན་གྲུབ། །ལྕགས་རི་འོད་འབར་ས་ཏཱ་དུང་བརྒྱ་དང་། །སིདྡྷི་དེ་མཉམ་པར་ལེགས་པར་གྲུབ།
བསྙུངས་གནས་བསྙེན་གནས་འབུམ་ཕྲག་ཅིག །འཇུ་རོང་མཆོད་རྟེན་རབ་གནས་གྲུབ། །ནམ་མཁར་ཨ་ནི་རང་གྲགས་ལ། །མཆོད་པའི་སྤྱི་རྒྱུ་ལེགས་པར་ཚུགས། རྡོ་རོས་ཐུགས་རྗེ་ཆེན་པོའི་མདུན། །ཚ་ཁོའི་ཁ་ལུང་
འགའ་ཞིག་ནས། །མ་ཎི་དུང་ནི་སུམ་བརྒྱ་དང་། །སིདྡྷི་དུང་བཅུ་ས་ཏཱ་དེ་མཉམ་གྲུབ། །ལྕགས་ཟམ་རྒྱ་མོ་དངུལ་ཆུར་བཅུག །རྨ་རོང་ཡལ་འགོ་སྡེ་ཤོག་བཞིར། །གླ་གོང་གླ་འགུག་བྱ་དབང་སོགས། །རི་རྒྱ་ལོ་བདུན་བར་
དུ་ཚུགས། །མ་ཎི་དུང་བརྒྱ་བསྙེན་གནས་སྟོང་། །ཚན་པ་ལྔ་གྲུབ་མར་མེ་ཁྲི། །གངས་ཅན་ཡོངས་ཀྱི་གནས་ཆེན་མཆོད། །རྨ་རྒྱལ་བདུན་དང་གཡས་གཡོན་དུ། །སྦྲ་ནག་སྡེ་ཤོག་ཆ་ཤས་ལ། །མ་ཎི་དུང་བརྒྱ་སིདྡྷི་ནི།
དུང་བཅུ་ས་ཏཱ་དེ་མཉམ་དང་། །བསྙུངས་གནས་བཞི་བརྒྱ་ཙམ་དང་བསྙེན་གནས་བརྒྱུ། །ཚེ་ཐར་ལྔ་བཅུ་ཙམ་ཞིག་གྲུབ། །གནས་བསྐོར་འབྲེལ་བཞག་མདོ་སྡེ་ནི། །བསྐལ་བ་བཟང་པོའི་རྡོ་རྐོས་གྲུབ། །སྔགས་མང་
གཅོད་པ་ལྷག་བསམ་ནས། །བོང་རྟག་དཔོན་པོ་བརྩོན་འགྲུས་ཀྱིས། །བསྐུལ་བ་ལ་བརྟེན་བོང་རྟག་གི །གོང་མ་བསྔགས་པ་རྒྱ་ཟ་དང་། །ལོ་བ་ཤ་བྲང་ཨ་ཚོགས་ལྷ་སྡེ་ལ། །ད་ལམ་བོས་ཀྱང་མ་ཐོན་པས། །ནམ་ཞིག་
326



༣
ལྔ་བྱོན།
༄༅། ། སྨོན་ལམ་ཡུལ་དུ་འབྲེལ། །ད་དུང་ཚེ་མཇུག་དྲུག་ཅུ་ནི། །རེ་བརྒྱད་ཐོག་ནས་ཚེ་དུས་མ་བྱས་བར། །ཅུང་ཟད་ཡོད་སྲིད་ཕྱིས་ནས་གསལ་བར་བྱེད། །དྲུག་ཅུ་རེ་བརྒྱད་ལོ་མཇུག་ཏུ། །ཨ་སྐྱོང་གོང་མའི་སྡེ་ཆད་
ལས། །རྩང་སྐོར་གོང་མའི་དབང་ཆེན་འབུམ་སྡེ་ལས། །མ་ཎི་དུང་བརྒྱ་དང་བསྙེན་གནས་སྟོང་དང་སིདྡྷི་དུང་ལྔ་གྲུབ། །ཆོས་སྐོར་རྡོ་རྗེ་ཤོག་ནས་མ་ཎི་ནི། །དུང་བརྒྱ་སིདྡྷི་དུང་གསུམ་ས་ཏཱ་ནི། །དུང་གསུམ་འབར་པའི་
དགེ་སློང་མཇལ། །ཆུ་བོ་གོ་མི་ཏ་ཡི་དར་ལོ་ལ། །ཡུལ་ལྷ་གཞི་བདག་ཀུན་གྱི་ལམ་ཡང་བསྟན། །སྡེ་ནང་རབ་ཁ་མདའ་བའི་སྡེ་ཤོག་ནས། །མ་ཎི་དུང་བཅུ་ས་ཏཱ་དུང་གཅིག་ཙམ། །དེ་ནས་དབང་ཆེན་ཕྲང་བར་སྟོད་མ་
ནས། །བསྙུང་གནས་ཁྲི་དང་མ་ཎི་ནི། །དུང་བརྒྱ་ས་ཏཱ་དུང་ནི་བཅོ་བརྒྱད་གྲུབ། །ཆོས་སྡེ་ཆེན་མོའི་དབྱིངས་ཀློང་དུ། །ཟླ་བ་ལྔ་ཙམ་བདེ་བར་ཁ་རུ། །མ་ཎི་དུང་བརྒྱ་སིདྡྷི་དང་། །ས་ཏཱ་དུང་ཕྱུར་བདུན་བདུན་གྲུབ། །རབ་
གནས་མཛད་པའི་གཟུགས་བརྙན་ངོམ། །གཏེར་ལུང་འགའ་ནས་བྱུང་བ་ནི། །གནས་ལྕགས་རི་འོད་འབར་གནས་སུ། །ཆོས་ཆེན་པོ་ཡོ་ལང་བྱེད་པའི་དུས། །རྒྱ་ནག་པོའི་འཁྲུགས་པ་ཁུང་ནས་ཞི། །སྡེ་ཆེན་པོའི་ཆབ་
སྲིད་བརྟན་པར་འགྱུར། །གནས་མཆོག་ལྕགས་རི་འོད་འབར་ནི། །རྒྱལ་པོ་ཨ་ཤྭ་ཀ་ཡི་སྨོན་ལམ་ལས། །མཚན་གཅིག་མཆོད་ཆེན་བྱེ་བའི་གཅིག་བཞུགས་གནས། །མ་ཎི་དུང་བཅུ་ས་ཏཱ་སིདྡྷི་ནི། །དུང་ནི་བདུན་བདུན་
327
པོད།



རོལ་བའི་རྡོ་རྗེའི་གསུང་འབུམ།
རབ་གནས་ལེགས་པར་གྲུབ། །ཆོས་ཆེན་པོའི་འགྲུབ་པའི་རྒྱུ། །མགོན་བླ་མ་ཚུལ་ཁྲིམས་སྙན་གྲགས་ཀྱིས། །ཐུགས་བསྐྱེད་པའི་ཕྱག་རྗེས་ཡིད་བཞིན་འགྲུབ། །སླར་སྨྲས་པ། དལ་འབྱོར་རྙེད་དཀའ་སྙིང་པོ་ལེན་པའི་
ཐབས། །རྒྱུ་དཔེ་གྲངས་གསུམ་སྒོ་ནས་གནད་དུ་བསྣུན། །འཆི་བ་མི་རྟག་ཚེ་ལ་ལོང་མེད་པས། །རྩ་བ་གསུམ་དང་རྒྱུ་མཚན་དགུ་ལ་སྦྱོར། །ལས་འབྲས་བསླུ་མེད་རྣམ་དག་རྒྱལ་བའི་བཀྲོལ། །ལས་ནི་ངེས་པར་འཕེལ་
ཚེ་ཆུད་མི་ཟ། །ངན་སོང་སྡུག་བསྔལ་བཟོད་མེད་ཡིད་ལ་སོམས། །ཚ་དམྱལ་བརྒྱད་དང་གྲང་དམྱལ་རྣམ་པ་བརྒྱད། །ཉེ་ཚེ་ཉེ་འཁོར་བཅོ་བརྒྱད་ཡིད་ལ་སོམས། །ཡི་དྭགས་ཕྱི་སྒྲིབ་ནང་སྒྲིབ་དགོས་ཁུར་སོགས། །དུད་
འགྲོ་ལ་ཡང་བྱིངས་གནས་ཁ་འཐོར་བ། །འགྲོ་བ་དྲུག་ལ་བདེ་བའི་སྐབས་མེད་པས། །ཚེ་འདི་བློས་ཐོངས་དབེན་པའི་རི་ལ་སོངས། །དཀོན་མཆོག་མགོ་གཏད་འགྲོ་ལ་སྙིང་རྗེ་བསྐྱེད། །གཉེན་པོ་སྟོབས་བཞིའི་སྒོ་ནས་
ཡིག་བརྒྱ་བཟླ། །ཚོགས་བསགས་མཎྜལ་བླ་མའི་རྣལ་འབྱོར་བསྒོམ། །དབང་བཞི་བླང་ཞིང་ཐུགས་ཡིད་བསྲེ་བ་གནད། །བསྐྱེད་རྫོགས་སྨིན་གསུམ་དལ་འབྱོར་སྙིང་པོ་ལོངས། །འགྲོ་ཁམས་མ་ཟད་བར་དུ་སྨོན་ལམ་
ཐོབ། །ཆོས་འགོ་མཐའ་རུ་ཕྱིན་པའི་བཀྲ་ཤིས་ཤོག ། ༧ དགེ་བསྐུལ་འདི་ནི་བླ་མ་རོལ་བའི་རྡོ་རྗེའི་གསུང་བ་མིན་པ་འདྲ། སྒ་གྲུབ་ཀྱིས་གསུངས་བ་ཡིན་པར་སེམས་ཀྱང་མཛད་བྱང་མི་གསལ་བས་འདིར་བཅུག་པ་ཡིན།
328



༄༅། །གངས་ལྗོངས་ཡི་གེའི་ཕྱི་མོ་བློ་གསར་སྨྲ་བའི་སྒོ་འབྱེད་ཅེས་བྱ་བ་བཞུགས་སོ། །
329



གཅིག་
རོལ་བའི་རྡོ་རྗེའི་གསུང་འབུམ།
༄༅། ། ན་མོ་གུ་རུ་མཉྫགྷོ་ཥཡ། ཀ་ཁ་ག་ང་། ཅ་ཆ་ཇ་ཉ། ཏ་ཐ་ད་ན། པ་ཕ་བ་མ། ཙ་ཚ་ཛ་ཝ། ཞ་ཟ་འ་ཡ། ར་ལཤ་ས། ཧ་ཨ། ཀི་ཀུ་ཀེ་ཀོ། ཁི་ཁུ་ཁེ་ཁོ། གི་གུ་གེ་གོ །ང་དུ་ངེ་ངོ་། ཅི་ཅུ་
ཅེ་ཅོ། ཆི་ཆུ་ཆེ་ཆོ །ཇི་ཇུ་ཇེ་ཇོ། ཉི་ཧུ་ཉེ་ཉོ། ཏི་ཏུ་ཏེ་ཏོ། ཐི་ཐུ་ཐེ་ཐོ། དི་དུ་དེ་དོ། ནི་ནུ་ནེ་ནོ། པི་པུ་པེ་པོ། ཕི་ཕུ་ཕེ་ཕོ། བི་བུ་བེ་བོ། མི་མུ་མེ་མོ། །ཙི་ཙུ་ཙེ་ཙོ། ཚི་ཚུ་ཚེ་ཚོ། ཛི་ཛུ་ཇེ་ཇོ།
ཝི་ཝུ་ཝེ་ཝོ། ཞི་ཞུ་ཞེ་ཞོ། ཟི་ཟུ་ཟེ་ཟོ། འི་འུ་འེ་འོ། རི་རུ་རེ་རོ། །ལི་ལུ་ལེ་ལོ། ཤི་ཤུ་ཤེ་ཤོ། སི་སུ་སེ་སོ། ཧི་ཧུ་ཧེ་ཧོ། ཨི་ཨུ་ཨེ་ཨོ། རྐ་རྒ་རྔ་རྗ་རྙ་རྟ་རྡ་རྣ་རྦ་རྨ་རྩ་རྫ་རླ། སྐ་ལྒ་ལྔ་ལྕ་ལྔ་
ལྟ་ལྡ་ལྤ་ལྦ་ལྷ། སྐ་སྒ་སྔ་སྙ་སྟ་སྡ་སྣ་སྤ་སྦ་སྨ་སྩ་སླ། ཀྱ་ཁྱ་གྱ་པྱ་ཕྱ་བྱ་མྱ། ཀྲ་ཁྲ་གྲ་ཏྲ་ཤྲ་དྲ་ནི་པྲ་ཕྲ་བྲ་མྲ་སྲ་ཧྲི། ཀླ་གླ་བླ་རླ་སླ་ཟླ། ཊ་ཋ་ཌ་ཎ་ཥ། གྷ་ཛྷ་དྷ་བྷ་ གཅལ་གཉན་གཏའ་
330



ཀ་
གཉིས་
༄༅། ། གདའ་གནས་གཙང་གཞན་གཟན་གཡང་གཤམ་གསལ། དཀོའི་དགའ་དངག་དཔལ་དབལ་དམན། བཀའ་བགམ་བཅད་བཏབ་བདག་བཙལ་བཞད་བཟང་བཤད་
བསམ། མཁའ་མིགལ་མངའ་མཆན་མཇལ་མཉན་མཐའ་མདང་མནའ་མཚན་མཛད། ལཁར་འགང་འཆད་འཇམ་འཐད་འདམ་འཕར་འབའ་འཚལ་འཛད། དཀྱ་དགྱ་དཔྱ་དབྱ་དམྱ་
དཀྲ་དགྲ་དཔྲ། བཀྱི་བགྱི་བཀྲ་བགྲ་བགླ་བཟླ་མཁྱ་མགྱ་མཁྲ་མགྲ། འཁྱ་འགྱི་འཕྱ་འབྱ་འཁྲ་འགྲ་འདྲ་འཕྲ་འབྲ། བརྐ་བརྒ་བརྙ་བརྡ་བརྟ་བརྡ་བརྨ་བཅུ་བརྫ་བརླ། བལྟ་བལྡོ། བསྐུ་
བསྒ་བསྔ་བསྣ་བསྟ་བརྡ་བསྣ་བསྩ་བསླ། རྒྱུ་རྒྱ་སྐྱ་སྐྱ་སྤྱི་སྦྱ་སྨྲ་སྐུ་སྒྲ་སྣ་སྤ་སྦ་སྨ་སྩ། བརྐྱ་བརྒྱ་བསྐྱ་བསྒྱུ་བསྐུ་བསྒྲ། དཀྱིལ་དགྱེས་དཔྱིད་དབྱེར་དམྱལ་དཀྲིས་དགྲམ་དཔྱོག་དབྲོག
331
པོད།



རོལ་བའི་རྡོ་རྗེའི་གསུང་འབུམ།
བསྐྱེད་བགྱིས་བཀྲབ་བགྲེམ་བགླག་བཟླས། མཁྱེན་མགྱོག་མཁྲིས་མགྲིན། མཁྱིལ་འགྱེལ་འཕྱར་འབྱེད་འཁྲུལ་འགྲེལ་འདྲེས་འཕྲོས་འབྲེལ། བརྐུམ་བརྒམ་བརྔས་བརྗོད་བརྙན་བརྟེན་བརྟབ་བརྣག་བརྩེར་བརྗེས་
བརླན། བལྟས་བལྡབ། བསྐལ་བསྒལ་བསྔག་བསྙས་བསྟན་བསྣམ་བརྩལ་བསླབ། རྐྱེན་རྒྱུན་སྐྱེས་སྐྱེལ་སྤྱིར་སྦྱོར་སྦྱོང་སྐྱོད་སྒྲོག་སྦྲེལ་སྤྲོས་སྤྲུལ་སྒྲིག །བརྐྱང་བརྒྱད་བསྐྱལ་བསྒྱིང་བསྐྲད་བསྒྲག །ལགས་སངས་
རབས་ཐམས། ཚོགས་དེངས་ཐིབས་སེམས། གཤེགས་ཕྱོགས་ཚུགས་བགྲེངས་དབྱིངས་འགེངས་སྐྱོབས་སྐབས་སླེབས་སྒོམས་སྐེམས་གདམས། བཀླགས་བསྐྱངས་བསྐྱབས་བསྒོམས། གནད་ཐརད་ཚལད། ལོནད་
ཐོརད་རོལད། ཕྱིནད་མཁྱེནད་འབྱོརད་གྱུརད་བསལད་བསྩལད། བཏོན་བསྒྱུརད་བསྒྲལད། བཀླག་ཀློག་ཀློགས་བཀླགས། བསྐྱང་སྐྱོང་སྐྱོངས་བསྐྱངས། བསྐྱབ་སྐྱོབ་སྐྱོབས་བསྐྱབས། བསྒོམ་སྒོམ་སྒོམས་བསྒོམས།
འདོན་གདོན་ཐོན་བཏོན། བསྒྱུརད་སྒྱུར་སྒྱུརད་བསྒྱུརད། བསྒྲལ་སྒྲོལ་སྒྲོལད་བསྒྲལད། ༈ དཀུར་བཀོལ། མཁོན་འཁུམས། དགོད་འགུང་། དངུལ་མདོགས། གཅེན་བཅུད། མཆོང་འཆིངས། མཇུག་འཇིག ཉུག་
མཉེན། གཏེར་བཏུང་། མཐོང་འཐུད། གདགས་འདེགས། གནུབ་མནོག །དཔོག་དཔེར། འཕོངས་འཕེལ། དབེན་འབུར། དམུགས་དམོལ། གཙུགས་བཙེས། མཚུངས་འཚེངས། མཛོད་འཛུར། གཞོལ་བཞུག
332



གསུམ་
ཟ༄༅། ། གཟིམ་བཟུངས། འོལ་འུབས། གཡུལ་གཡེངས། རེངས་རུང་། ལོད་ལུམས། གཤོགས་བཤུལ། གསེངས་བསུངས། ཧོམ་ཧུད། ཨེ་ཨེན། ༈ དཀོན་དཀོར། བཀོན་བཀུར། དཀྱེལ་དཀྱུས། དཀྲོག་དཀྲུགས།
བཀྱགས་བཀྱེད། བཀྲི་བཀྲགས། བཀྲམ་བཀྲལ། ཀློག་ཀློགས། བཀླག་བཀླགས། ཀླུང་ཀློང་། ཀླུ་ཀླུབས། ཀླས་ཀླུས། རྐུན་རྐེམ་བརྐོས་བརྐྱངས། རྐྱེན་རྐྱེར། ལྐོག་ལྐུགས། བསྐང་བསྐངས། བསྐོར་བསྐུར། བསྐོལ་
བསྐུལ། བསྐོས་བསྐུམས། སྐྱེགས་སྐུགས། སྐྱུངས་སྐྱེམས། སྐྱེལ་སྐྱོལ། སྐྱིད་བསྐྱོད། བསྐྱངས་བསྐྱལ། སྐྲགས་བསྐྲད། མཁུར་མཁོས། འཁོད་འཁུན། འཁོར་འཁུར། ཁྱད་ཁྱེད། ཁྱོད་ཁྱེར། མཁྱོར་མཁྱེན། འཁྱོགས་
འཁྱོངས། འཁྱུད་འཁྱེར། ཁྲིམས་ཁྲུས། མཁྲེག་འཁྲིད། འཁྲེན་འཁྲིས། འཁྲིགས་འཁྲུགས། འཁྲུངས་འཁྲུད། དགུང་དགོངས། དགུན་དགོན། བགོས་བགེགས། མགོན་མགུལ། འགོད་འགེར། དགྱེར་དགྲམ། བགྱིད་
བགྲད། མགྱོགས་མགྲོན། འགྱིང་འགྲམས། འགྲོལ་འགྲོས། འགྲིགས་འགྲོགས། འགྲིམས་འགྲེལ། གླག་གློག གླེགས་གླགས། གླང་གླེང་། གླིང་གློང་། གླུ་གླུད། གློད་གླེན། གླལ་གློར། རྒན་རྒུམ། རྒུད་རྒོད། རྒོལ་
#* བརྒམ། རྒྱན་རྒྱས། རྒྱལ་རྒྱན། རྒྱགས་རྒྱུགས། བརྒྱན་བརྒྱལ། རྒྱབ་རྒྱོབས། སྣང་། སྒོག་སྒང་། སྒུད་སྐྲུན། སྒྲེན་སྒྲོན། སྒྲོག་སྒྲོམ། སྐྱེད་བསྒྱུར། བསྒྲགས་བསྒྲོངས། བསྒྲེངས་བསྒྲིབས། བསྒྲིམས་བསྒྲུབ། དངོས་
333



རོལ་བའི་རྡོ་རྗེའི་གསུང་འབུམ།
མངོན། རྔོག །རྔམས། རྔུལ་བརྔན། སྔགས་བསྔགས། སྔངས་སྔར། སྔོན་སྡུན། བསྔོ་བསྔོས། གཅིག་གཅོག །གཅུང་གཅོང་། གཅུན་གཅོད། གཅེར་གཅེས། བཅུག་བཅིལ། བཅད་བཅོམ། བཅོལ་བཅོས། བཅིངས་
བཅིབས། བཅག་བཅགས། ལྕང་ལྕོང་། ལྕོག་ལྕག །ལྕགས་ལྕོགས། མཆོག་མཆེད། མཆིད་མཆོད། མཆིན་མཆིམ། མཆིམ་མཆུར། མཆོར་མཆིས། འཆིང་འཆོངས། འཆིངས་འཆོལ། འཆུན་འཆགས། འཆིར་འཆོར།
འཆུས་འཆོས། མཛིང་མཛོད་མཇོལ་འཇིམས་འཇགས་འཇོལ། འཇིགས་འཛུང་། འཇིག་འཇིགས། འཇུག་འཇུར། འཇུས་འཇོམས། རྗེ་རྫོ། བརྗེད་རྗེས། རྗེན་རྗེར། བརྗིད་བརྗོད། ལྗགས་ལྗངས། ལྗན་ལྗིན། ལྗོངས།
གཉིད་གཉེན་གཉེར་གཉིས། མཉོག་མཉེས། རྙིང་རྙིད། རྙོགས་བརྙན། བརྙེས་རྙེད། སྙིང་སྙུག །སྙེད་སྙུན། སྙོགས་སྙོབས། སྙིགས་སྙེམས། སྙོམ་སྙོམས། སྣུམ་སྙིམས། བསྙུངས་བསྙེན། བསྙོན་བསྙོལ། བསྙལ་
བསྙིལ། བསྙེངས་བསྙེགས། གཏོགས་གཏུགས། གཏོང་གཏུན། གཏུམ་གཏོར། གཏོར་གཏོས། བཏོག་བཏེགས། བཏུད་བཏུམ། བཏུལ་བཏུས། རྟོག་རྟོགས། རྟིང་རྟོད། རྟེན་བརྟེན། རྟོན་བརྟན། བརྟེན་རྟུལ། ལྟག་
ལྟོགས། ལྟུང་ལྟེམས། བལྟས་བལྟམས། སྟག་སྟུག །སྟེགས་སྟེང་། སྟོས་སྟེར། སྟན་སྟོན། སྣུལ་སྟོར། སྟོང་སྟོངས། བསྙུངས་བསྟོད། སྟོབས་བསྟིམས། བསྟན་བསྟེན། བསྟུན་བསྟར། ཐེག་ཐུག །ཐོག་ཐོགས། ཐོང་
334



བཞི་
༄༅། །ཐུདཱ། ཐུན་ཐེམ། ཐུལ་ཐོར། ཐུགས་ཐགས། མཐིང་མཐུན། མཐོན་མཐིལ། མཐོལ་མཐུས། འཐུག་འཐུང་། འཐོར་འཐུས། འཐིམས་འཐོམས། གདུག་གདོང་། གདུང་གདོད། གདེང་གདེངས། གདང་
གདངས། གདིང་གདོན། གདོལ། གདུལ། བདོག་བདུགས། བདུངས་བདུད། བདེན་བདེར། བདུན་བདུར། མདོག་མདུང་། མདེག་མདོངས། མདུད་མདུན། མདོར་མདོས། འདུག་འདེགས། འདོང་འདིང་། འདོད་
འདུང་། འདུམ་འདུན། འདེབས་འདོམས། འདུལ་འདོར། འདིས་འདུས། དྲག་དྲང་། དྲན་དྲལ། དྲུང་དྲོངས། དྲོད་དྲིན། དྲིལ་དྲིས། འདྲོག་འདྲེན། འདྲིལ་འདྲེས། རྡང་རྡབས། བརྡུངས་བརྡེགས། ལྡང་ལྡིང་། ལྡོང་ལྡོག ། ལྡན་
ལྡོན། ལྡུམ་ལྡིར། སྡིག་སྡུག །སྡེབས་སྡེར། བསྡིགས་བསྡོངས། བསྡོམས་བསྡུས། ནོག་ནོངས། ནོད་ནུབ། ནོར་ནུར། ནེམ་ནོམ། གནག་གནོད། གནོད་གནོན། མནན་མནལ། མནོལ་མནེར། རྣོ་རྣག །རྣམ་རྣམས།
རྣལ་བརྣགས། སྣུག་སྣང་། སྣོད་སྣོན། སྣུབས་སྣུམས། སྣོམས་སྣབ། སྣར་བསྣམས། བསྣན་བསྣོལ། དཔུང་དཔོན། དཔྱིད་དབྱིངས། དཔྱད་དཔྱོད། དཔྱིད་དཔྱལ། དཔྲག་དཔྲལ། ལྕགས། སྤོག་སྤུག །སྤུངས་སྤོངས།
སྤུང་སྤུན། སྤེན་སྤེལ། སྤུར་སྦྱོར། སྤྱང་སྤྱོད། སྤྱོད་སྤྱན། སྤྲུགས་སྤྲུགས། སྤྲིང་སྤྲིངས། སྤང་སྤྲད། སྤྲོད་སྤྲིན། སྤྲེལ་སྤྲུལ། སྤྲས་སྤྲོས། ཕུགས་ཕོགས། ཕུང་ཕོངས། ཕུད་ཕུན། ཕུལ་ཕུར། ཕོན་ཕོར། འཕེན་འཕུལ།
335
པོད།



རོལ་བའི་རྡོ་རྗེའི་གསུང་འབུམ།
འཕུར་འཕོས། ཕྱག་ཕྱུག །ཕྱུགས་ཕྱོགས། ཕྱུངས་ཕྱོར། འཕྱག་འཕྱངས། འཕྱུགས་འཕྱོངས། འཕྱན་འཕྱར། འཕྱུར་ཕྱིས། ཕྲོག་ཕྲུག ། ཕྲན་ཕྲལ། འཕྲོག་འཕྲུག ། འཕྲངས་འཕྲེང་། འཕྲད་འཕྲོད། འཕྲིན་འཕྲུལ།
འཕྲོར་འཕྲོས། དབུག་དབུགས། དབུབས་དབུལ། འབིགས་འབུངས། འབུད་འབོད། འབེན་འབེལ། འབུལ་འབུབས། བྱུགས་བྱིང་། བྱང་བྱུང༌། བྱོན་བྱིན། བྱམས་བྱོལ། བྱུར་བྱེར། བྱིས་བྱེས། བྲོ་བྲི། བྲག་བྲང་།
བྲེང་བྲན། བྲལ་བྲེལ། བྲིས་བྲུས། བློ་བླག །བློ་བློན། བླུ་བླུན། བློར་བློས། དབྱེ་དབྱི། དབྱིག་དབྱུག །དབྱུགས་དབྱངས། དབྱུང་དབྱིངས། དབྱེན་དབྱིབས། དབྱར་དབྱེར། འབྱང་འབྱུང་། འབྱོངས་འབྱེད། འབྱིན་
འབྱོན། འབྱར་འབྱོར། འབྲོག་འབྲུག །འབྲང་འབྲོང་། འབྲུམ་འབྲིར། འབྲལ་འབྲེལ། འབྲས་འབྲུས། ཆགས་ཆང་། རྦད་ཆོད། རྡུབས་ཆར། ཟོར་ཆུར། ཝལ། སྦྱོབ་སྦྲག །སྦྲང་སྦྲེངས། སྦྲིད་སྐྲུན། སྒྲིབས་སྦྲུམ། སྦྲེལ་
སྦྲུལ། སྦྱང་སྦྱངས། སྦྱོང་སྦྱོངས། སྦྱོར་སྦྱར། དམུགས་དམོག །དམིགས་དམུར། དམོད་དམུས། མྱོང་མྱུར། དམྱལ་རྨོག །རྨུགས་རྨོངས། རྨང་རྨད། རྨེད་རྨན། རྨེལ་རྨོར། སྨག་སྨུག །སྨད་སྨོད། སྨན་སྨོན། སྨིན་སྨོས།
སྨྱུང་སྨྱོན། སྨུག་སྨྲས། གཙུག་གཙིགས། གཙང་གཙུབ། གཙུབས་གཙེས། བཙོག་བཙུགས། བཙོང་བཙོད། བཙུད་བཙུན། བཙོན་བཙུམ། བཙེམ་བཙུར། བཙེས་བཙོས། རྩེ་རྩི། རྩིགས་རྩང་། རྩི་རྩིད། རྩུབ་རྩིབས།
336



ཀ་
༄༅། ། རྩེད་རྩོད། རྩོམ་རྩོལ། རྩེན་རྩེར། རྩིར་རྩིས། བརྩེགས་བརྩམས། བརྩེན་བརྩོན། བརྩོལ་བརྩལ། ཚིག་ཚིགས། ཚེག་ཚེགས། ཚོགས་ཚུགས། ཚང་ཚངས། ཚོང་ཚོད། ཚོན་ཚོམ། ཚུལ་ཚུར། ཚོམ་ཚོར། ཚེམ་
ཚེམས། མཚོག་མཚུངས། མཚང་མཚོན། མཚུར་མཚེར། མཚམས་མཚན། མཚལ་མཚར། མཚོགས་འཚེངས། འཚོང་འཚེང་། འཚམ་འཚམས། འཚེར་འཚོལ། འཛེག་འཛུགས། འཛེངས་འཛུད། འཛིན་འཛུབ།
འཛུམ་འཛེམ། འཛོམས་འཛོལ། འཛུར་འཛེར། མཛངས་མཛད། མཛོད་མཛེས། ལྡི་ལྡུ། ལྗོགས་ལྗོངས། ལྗོངས་ལྗབས། ལྗན་ལྡུས། ལྔས་བལྗངས། བརྗེས་བརྫིས། གཞི་གཞུ། གཞིག་གཞུག །གཞོག་གཞུང་། གཞོང་
གཞོངས། གཞོན་གཞོབ། གཞོམས་གཞིར། གཞིལ་གཞོལ། གཞིས་གཞེས། བཞི་བཞུ། བཞུག་བཞུགས། བཞེངས་བཞུད། བཞད་བཞེད། བཞོན་བཞིན། བཞམས་བཞེས། གཟིག་གཟིགས། གཟུག་གཟུགས།
གཟུང་གཟུངས། གཟོད་གཟོད། གཟོན་གཟེས། གཟིམ་གཟེར། གཟིར་གཟེས། བཟུང་བཟེད། བཟོད་བཟུར། བཟོས་ཟློག །ཟླུམ་ཟློས། བཟློག་བཟླས། འུག་འོག །འོང་འོངས། འུད་འོད། འོན་འོས། འམ་འུར།
ལ་ འོལ་འོས། གཡག་གཡང་། གཡན་གཡབ། གཡམ་གཡའ། གཡར་གཡས། གཡོག་གཡོགས། གཡུང་གཡེངས། གཡོན་གཡོབ། གཡེམ་གཡེར། གཡོར་གཡུལ། གཡེལ་གཡོས། རིག་རིགས། རེག་རགས། རིང་
337
ལཱ་



རོལ་བའི་རྡོ་རྗེའི་གསུང་འབུམ།
རིངས། རངས་རེངས། རུང་རོང་
། རིང་རོང་། རིན་རུབ། རིམ་རིམས། རིལ་རུལ། རིས་རུས། རློག་རླུང་། བརླང་བརླིང་། རླངས་གླིང་། རློན་རླུབས། རློབས་བརླབ། རློམ་བརླམ། ལུག་ལུགས། ལེགས་ལོགས། ལོང་
ལོངས། ལུང་ལུད། ལོད་ལོན། ལེན་ལོན། ལེབ་ལོམ། ལུམ་ལོར། ལུས་ལོས། སློང་བསླངས། སླ་སླེབས། སློབ་བསླབ། སླན་སླར། བསླུ་བསླུས། ཤིག་ཤིགས། ཤུག་ཤུགས། ཤོག་ཤོང་། ཤོད་ཤིན། ཤུབ་ཤུབས། ཤུམ་
ཤོམ། ཤོར་ཤེལ། ཤུལ་ཤེས། གཤེག་གཤེགས། གཤོག་གཤོགས། གཤོང་གཤོངས། གཤེད་གཤིན། གཤོམ་གཤིས། བཤོལ་བཤོས། བཤེས་བཤུག བཤུམ་བཤམས། གསག་གསང་། གསད་གསན། གསར་
གསལ། བསག་བསང་། བསད་བསན། བསབ་བསམ། བསམས་བསལ། བསེག་བསོག །གསུང་གསུངས། གསེང་གསོང་། གསོད་གསོན། གསོབ་གསུམ། གསུར་གསེར། གསོར་གསོལ། གསོས་གསེས། བསོག་
བསུང་། བསོད་བསུབ། བསུར་བསེར། བསིལ་བསུས། སྲེག་སྲོག །སྲུང་སྲོང་། སྲང་སྲིང་། སྲིད་སྲེད། སྲིན་སྲམ། སྲིབ་སྲོམ། བསྲེག་བསྲུང་། བསྲུན་བསྲུབས། བསྲེལ་བསྲེས། ལྷག་ལྷགས། ལྷུགས་ལྷོགས། ལྷོག་
ལྷས། ལྷང་ལྷུང་། ལྷོད་ལྷན། ལྷུན་ལྷམ། ལྷབ་ལྷུབས། ལྷོར་ལྷུར། ༈ ཀྲུང་དྲུང་། འགྲིམ་འགྲུབ། དྲེད་བྱེད། གསར་གསལ། དབྱངས་གཡང་། སྐྱིད་རྗིད། གྲུབ་དྲུབ། འཇམ་འབྱམས། མཚམས་འཚལ། ལགས་
338



ཀ་
དྲུག་
༄༅། ། ལེགས། དཀར་སྐར། དཀུ་སྐུད། གྲོགས་དྲོགས། དྲིན་བྲིན། ཀླུ་གླུ། རྒྱུ་སྒྱུ། གྲོང་གྲུང་། མཛད་འཛད། འགྲན་འདྲེན། མིན་མུན། འཆད་འཆིང་། རྟོར་རྟོལ། ཐར་ཐལ། ཕྱེད་བྱེད། རིམ་རུམ། གྲང་དྲང༌། སྤྱིང་
བསྲིང་། མགར་མགལ། མཁར་འཁར། ཀློང་གློང་། གློད་ལྷོད། ཀླུང་རླུང་། བྱམས་བཤམ། ཕྱད་བྱད། ཁྱེད་ཆེད། འགྲིལ་འགྲུལ། འབྲི་འབྲུ། རིལ་རུལ། སྡུད་སྡུང་། ཟོད་ཟུང་། གྲི་དྲི། ཕྱིངས་བྱིངས། མཆོད་འཕྱོང་།
གསིང་གསེང་། བླུན་ལྷུན། རྒྱང་ལྗང་། ཁྱད་ཆད། ལྒང་སྒང་། འཕྲོག་འཕྲུག །སྙུག་སྨྱུག །འཁྱུག་འཕྱུག །ལྐུག་སྐུག །དབྱེར་གཡེར། འཁྲིགས་འཁྲུགས། བསྐོར་བསྐོལ། རྒྱན་རྗེན། སང་སངས། ལོང་ལོངས། གང་
གངས། ཡོང་ཡོངས། ལག་ལགས། ཉམ་ཉམས། ནམ་ནམས། ཡུང་ཡུངས། ལྷོང་ལྷོངས། གྲང་གྲངས། རང་རེངས། མདང་མདངས། མོང་མོངས། དོམ་དོམས། རིང་རིངས། ནག་ནགས། ཐིག་ཐིགས། གཏམ་
གཏམས། ཚང་ཚངས། ཡང་ཡངས། རྣམ་རྣམས། འགག་འགགས། དང་དྭངས། དག་དྭགས། རྟོག་རྟོགས། འཚམ་འཚམས། ཁམ་ཁམས། དེང་དེངས། ཚིག་ཚོགས། འདྲིལ་འདྲུལ། འགྲེས་འདྲེས། འགྲོགས་
ཟླ འདྲོགས། བློང་སློང་། བསལ་གསལ། ༈ བླ་མ་དང་མགོན་པོ་འཇམ་པའི་དབྱངས་དབྱེར་མ་མཆིས་པའི་ཞབས་ལ་དུས་དང་གནས་སྐབས་ཐམས་ཅད་དུ་སྒོ་གསུམ་གུས་པ་ཆེན་པོས་ཕྱག་འཚལ་ཞིང་། སྐྱབས་སུ་
339



རོལ་བའི་རྡོ་རྗེའི་གསུང་འབུམ།
མཆིའོ། །བརྩེ་བས་རྗེས་སུ་འཛིན་པར་མཛད་དུ་གསོལ། གཞོན་ནུའི་ཆ་ལུགས་འཆང་
ང་བ་པོ། །ཡེ་ཤེས་སྒྲོན་མེ་རབ་གསལ་ཞིང་། །འཇིག་རྟེན་གསུམ་གྱི་མུན་སེལ་བ། །འཇམ་དཔལ་དབྱངས་ལ་ཕྱག་འཚལ་ལོ། །ཨོ་
ཨ་ར་པ་ཙ་ན་དྷཱི༔ བརྩེ་ལྡན་ཁྱེད་ཀྱི་མཁྱེན་རབ་འོད་ཟེར་གྱིས། །བདག་བློའི་གཏི་མུག་མུན་པ་རབ་བསལ་ནས། །བཀའ་དང་བསྟན་བཅོས་གཞུང་ལུགས་རྟོགས་པ་ཡི། །བློ་གྲོས་སྤོབས་པའི་སྣང་བ་སྩལ་ཏུ་གསོལ།
གང་ཚེ་བལྟ་བར་འདོད་པའམ། །ཅུང་ཟད་འདྲི་བར་འདོད་ན་ཡང་། །མགོན་པོ་འཇམ་དབྱངས་དེ་ཉིད་ནི། །གེགས་མེད་པར་ཡང་མཐོང་བར་ཤོག །ཅེས་པ་སུམ་ཅུ་པ། བསླབས་པ་འདོད་པའི་གང་ཟག་གིས། །དང་པོ་
ང་རོ་རྣམས་ལ་སྦྱང་། །སྔོན་འཇུག་མིང་གཞི་རྗེས་འཇུག་རྣམས། །ཀློག་གི་ཆེད་དུ་བསླབ་པ་ཡིན། །ཞེས་གསུངས་པའི་དགོངས་པའོ། ། སྨྲས་པ། བསིལ་ལྡན་མུན་པའི་སྨག་རུམ་སྟུག་པོའི་མཁར། །ཕུལ་བྱུང་རྣམ་
དཔྱོད་རྟ་བདུན་འཕྲུལ་འཁོར་གྱིས། །དམ་ཆོས་ཉིན་བྱེད་གཞོན་ནུ་འོད་པོ་ཆེ། །འདྲེན་མཁས་ཐུ་མིའི་བཀའ་དྲིན་གཞལ་དུ་མེད། །སྒྱུ་མའི་མཁན་པོས་རྩྭ་ཤིང་ལྡེའུ་སོགས། །རྫས་དང་སྔགས་ཀྱིས་བསླད་པའི་ཡིད་
བསྒྱུར་ལས། །རྟ་གླང་སྐྱེས་པ་བུད་མེད་སོགས་སྤྲུལ་བ། །ངོ་མཚར་མིག་འཕྲུལ་ཉིད་དུ་བདག་གིས་བརྗོད། །ཐུ་མི་ལོ་ཆེན་སོར་རྩེས་འཕྲུལ་འདེགས་ཀྱིས། །དབྱངས་གསལ་སོ་བཞིའི་རྣམ་པ་དེ་ལྟར་རོ། །འདིར་འབད་
340



༄༅། །རྣམ་དཀར་གངས་གྱི་རི་བོ་ལ། །ལེགས་སྦྱང་ཚ་ཟེར་འོད་ཀྱིས་རེག་ཙམ་གྱིས། །དྲི་མེད་བློ་མཆོག་ཉལ་འགྲོའི་རྒྱུན་གཙང་མས། །བློ་གསལ་བློ་ཡི་བུམ་བཀང་ཡོངས་གཏམས་ཤོག ། ༧ ཅེས་གངས་ལྗོངས་ཡི་གེའི་
ཕྱི་མོ་བློ་གསར་སྨྲ་བའི་སྒོ་འབྱེད་ཅེས་བྱ་བ་འདི་ཡང་། ལྷོ་རོའི་བན་ཆུང་ངག་བཟང་ལ་ཀློག་སློབ་སྐབས། རང་ཉིད་ཀྱི་དྲུང་འཁོད་པ་མཁས་མཆོག་ནས་ཡང་ཡང་རྣ་བ་གཙེས་ཤིང་སྡོད་དུ་མ་སྟེར་བས་ཁ་རོག་འདུག་ཐབས་སུ། དགུན་དུས་གྲང་བ་ཆེ་ཡང་སུག་པ་
ང་བཞིན་ཚིག་དང་དོན་ལ་མ་ལྟོས་པར་ཀློག་བྱང་བའི་དགོས་པ་གཙོ་བོར་བཏོན་ནས་གང་དྲན་ཉོག་རིང་ཆལ་ཆོལ་དུ། ༧ ཝ་གཱིནྡས་བྲིས་པའོ། །འདིས་ཀྱང་གཞོན་ཆུང་ཀློག་སློབ་པ་རྣམས་ཀྱི་བློ་གྲོས་ཀྱི་པདྨོ་མཆོག་ཏུ་བཞད་པའི་རྒྱུར་གྱུར་ཅིག །དགེའོ། །
བདུན་བྱོན།
341
པོད།



རོལ་བའི་རྡོ་རྗེའི་གསུང་འབུམ།
༄༅། །བདེན་པ་བཞི། ༈ བདེན་པ་བཞི་ནི། སྡུག་བསྔལ་བདེན་པ་དང་། ཀུན་འབྱུང་དང་། འགོག་བདེན་དང་ལམ་བདེན་ནོ། །དང་པོ་སྡུག་བསྔལ་བདེན་པར་དབྱེ་ན། མི་རྟག་སྡུག་བསྔལ་སྟོང་བདག་མེད། ཀུན་འབྱུང་
བདེན་པ་ལ་དབྱེ་ན། རྒྱུ་ཀུན་འབྱུང་རྐྱེན་རབ་སྐྱེད། འགོག་བདེན་ལ་དབྱེ་ན། འགོག་པ་ཞི་བ་གྱ་ནོམ་ངེས་འབྱུང་། བདག་མེད་རྟོགས་པའི་ཤེས་རབ་དང་ཡུམ་དྭང་ས་དང་ལམ་དང་མཁྱེན་པ་དང་མངོན་རྟོགས་རྣམས་
དོན་གཅིག ལམ་བདེན་ལ་དབྱེ་ན་ལམ་རིགས་པ་སྒྲུབ་པ་ངེས་འབྱིན་རྣམས་སོ། ། རྟེན་འབྲེལ་ཡན་ལག་བཅུ་གཉིས། རྟེན་འབྲེལ་ཡན་ལག་བཅུ་གཉིས་ནི། མ་རིག་པ། འདུ་བྱེད། རྣམ་ཤེས། འཕེན་བྱེད་གསུམ། རྒྱུ་
འབྲས་གཉིས། མིང་གཟུགས། སྐྱེ་མཆེད། རེག་པ། ཚོར་བ། འཕང་འབྲས་བྱེད་པ། སྲེད་པ། ལེན་པ། སྦྱོར་བྱེད་དམ་འགྲུབ་བྱེད་གཉིས། སྲིད་པ། སྐྱེ་བ། རྒ་ཤི་གྲུབ་འབྲས་གསུམ་རྣམས་སོ། །
342



༄༅། །རྗེ་བཙུན་བླ་མ་དམ་པ་རྣམས་ལ་གདུང་བའི་དབྱངས་ཀྱིས་གསོལ་བ་འདེབས་པའི་ཚུལ་བྱིན་རླབས་སྤྲིན་ཕུང་
དངོས་གྲུབ་ཆར་འབེབས་ཞེས་བྱ་བ་བཞུགས་སོ། །
343



གཅིག་
རོལ་བའི་རྡོ་རྗེའི་གསུང་འབུམ།
༄༅། །ན་མོ་གུ་རུ་མཉྫ་ཤྲཱི་ཡེ། བདེ་ཆེན་རྡོ་རྗེའི་གྲོང་དུ་རང་བཞིན་གྱིས་བཞུགས་པའི། །དཀྱིལ་འཁོར་རྒྱ་མཚོའི་ལྷ་ཚོགས་སྤྲོ་བསྡུ་ཡི་བྱེད་པོ། །ཁྱབ་བདག་རྡོ་རྗེ་འཆང་དང་རྣམ་
དབྱེར་ནི་མེད་པས། །ཐུགས་རྗེའི་གཏེར་ཆེན་བློ་བཟང་འཕྲིན་ལས་དེ་མཁྱེན་ནོ། །དངོས་ཀུན་བདེ་བ་མཆོག་གི་དགའ་སྟོན་ལ་རོལ་བཞིན། །ཟུང་འཇུག་སྒྱུ་མའི་གར་གྱི་རྣམ་འགྱུར་
གྱིས་འགྱིང་བའི། །མཁས་བཙུན་གྲུབ་རིག་རྒྱ་མཚོའི་གཙུག་རྒྱན་གྱི་ནོར་བུ། །མཚན་ལྡན་བླ་མ་བློ་བཟང་ཕུན་ཚོགས་དེ་མཁྱེན་ནོ། །རྒྱལ་ཀུན་གསང་མཛོད་རྒྱ་མཚོ་འཛིན་པ་ཡི་
མངའ་བདག །ངུར་སྨྲིག་གར་གྱི་རྣམ་རོལ་མཚན་ལྡན་གྱི་བཤེས་གཉེན། །རྣམ་དག་ལུང་རིགས་བཤད་སྒྲུབ་གདམས་ངག་གི་གཏེར་འཆང་། །བཀའ་དྲིན་ཟླ་བྲལ་སྦྱིན་པ་རྒྱ་མཚོ་དེ་
344



ཀ་
གཉིས་
༄༅། ། མཁྱེན་ནོ། །མང་དུ་ཐོས་པ་རྒྱ་མཚོའི་ཕ་མཐའ་རུ་ཕྱིན་ལ། །རྣམ་དག་སྡོམ་གསུམ་བཅས་མཚམས་ཕྲ་མོ་དང་མི་འགལ། །བསྟན་དང་འགྲོ་ལ་ཕན་པའི་མཛད་སྤྱོད་ནི་ཕུལ་
ཕྱིན། །མཁས་བཙུན་བཟང་པོའི་དཔལ་མཆོག་བླ་མ་རྣམས་མཁྱེན་ནོ། །འཆད་པས་བློ་གསལ་རྒྱ་མཚོའི་བློ་གྲོས་ཀྱི་ཚལ་བཞད། །རྩོད་པས་རྒོལ་ངན་བྲག་རི་ཅིག་ཅར་དུ་སྙིལ
མཛད། །རྩོམ་པས་ཐུབ་བསྟན་གླིང་བཞི་ཉིན་མོ་རུ་མཛད་པས། །འཆད་རྩོད་རྩོམ་མཁས་རྗེ་བཙུན་བླ་མ་རྣམས་མཁྱེན་ནོ། །སྣང་བ་སྣང་སྟོང་རྟེན་དང་བརྟེན་པ་ཡི་ལྷ་ཚོགས། །གྲག་
པ་གྲག་སྟོང་གསང་སྔགས་ཟབ་མོ་ཡི་གདངས་དབྱངས། །དྲན་པ་དྲན་སྟོང་བརྗོད་བྲལ་བདེ་སྟོང་གི་རོལ་བ། །རྣལ་འབྱོར་དབང་ཕྱུག་དཔལ་ལྡན་བླ་མ་རྣམས་མཁྱེན་ནོ། །ཐུགས་
345
པོད།



རོལ་བའི་རྡོ་རྗེའི་གསུང་འབུམ།
རྗེའི་དབང་ཕྱུག་དཔལ་ལྡན་སྤྱན་རས་ནི་གཟིགས་དངོས། །མཁྱེན་རབ་དབང་ཕྱུག་རྗེ་བཙུན་འཇམ་དཔལ་ནི་དབྱངས་དངོས། །མཐུ་སྟོབས་དབང་ཕྱུག་ཕྱག་ན་རྡོ་རྗེ་ནི་འཛིན་དངོས། །རིགས་གསུམ་འདུས་ཞལ་དཔལ་
ལྡན་བླ་མ་རྣམས་མཁྱེན་ནོ། །དོན་གཉིས་ལྷུན་གྲུབ་རྫོགས་པའི་སངས་རྒྱས་ནི་ཀུན་འདུས། །འགོག་ལམ་གཉིས་ལྡན་ཐེག་གསུམ་དམ་ཆོས་ནི་ཀུན་འདུས། །རིག་གྲོལ་དཔལ་མངའ་འཕགས་ཚོགས་དགེ་འདུན་ནི་ཀུན་
འདུས། །མཆོག་གསུམ་ཀུན་དངོས་དཔལ་ལྡན་བླ་མ་རྣམས་མཁྱེན་ནོ། །བྱིན་རླབས་འབྱུང་གནས་རྩ་བརྒྱུད་བླ་མ་ནི་ཀུན་འདུས། །དངོས་གྲུབ་གཏེར་མཛོད་ཡི་དམ་ཞི་ཁྲོ་ནི་ཀུན་འདུས། །ས་ལམ་གྲོལ་མཛད་ཡེ་ཤེས་
མཁའ་འགྲོ་ནི་ཀུན་འདུས། །རྩ་གསུམ་ཀུན་འདུས་དཔལ་ལྡན་བླ་མ་རྣམས་མཁྱེན་ནོ། །བར་ཆད་སེལ་མཛད་དཔའ་བོ་དཔའ་མོ་ནི་ཀུན་འདུས། །རབ་འབྱམ་འཕྲིན་ལས་སྒྲུབ་མཛད་ཆོས་སྐྱོང་ནི་ཀུན་འདུས། །མཐུན་
རྐྱེན་དབྱིག་གི་ཆར་འབེབས་ནོར་ལྷ་ནི་ཀུན་འདུས། །སྐྱབས་མཆོག་ཡོངས་འདུས་དཔལ་ལྡན་བླ་མ་རྣམས་མཁྱེན་ནོ། །དྭངས་མཚོར་གཟའ་སྐར་ཇི་བཞིན་གདུལ་བྱ་ཡི་མོས་ངོར། །སྣ་ཚོགས་གཟུགས་སྐུའི་རྣམ་འགྱུར་
ཐ་དད་དུ་སྣང་ཡང་། །དོན་དམ་དབྱིངས་ལ་ངོ་བོ་གཅིག་ཉིད་དུ་གྲུབ་པས། །རྣམ་གསུམ་དབྱེར་མེད་དཔལ་ལྡན་བླ་མ་དེ་མཁྱེན་ནོ། །ནམ་ཡང་བསླུ་བ་མེད་པའི་སྐྱབས་གནས་ཀྱི་མཆོག་གྱུར། །ཡིད་བཞིན་ནོར་བུ་ཀུན་
346



གསུམ་
༄༅། །ལས་ཁྱད་པར་དུ་འཕགས་པའི། །བསམ་འཕེལ་དབང་གི་རྒྱལ་པོ་ཟ་མ་ཡི་ཏོག་བཞིན། །སྐྱབས་གནས་གཅིག་ཆོག་རྒྱལ་པོ་བླ་མ་དྲེ་མཁྱེན་ནོ། །བརྟན་གཡོ་སྲིད་ཞིའི་ཁམས་ན་དགེ་ལེགས་ཀྱི་མཚན་མ།
ཡོན་ཏན་རྒྱ་མཚོའི་ཕུང་པོ་ཇི་སྙེད་ཅིག་མངའ་རྣམས། །མ་ལུས་གཅིག་སྡོམས་དཔལ་ལྡན་བླ་མ་ལས་གཞན་ན། །རྣམ་པ་ཀུན་ཏུ་དམིགས་སུ་མེད་པ་དེ་འཁུམས་སོ། །ད་ནི་འདི་ཕྱི་བར་དོའི་གནས་སྐབས་ནི་ཀུན་ཏུ།
སྐྱབས་དང་སྐྱེལ་མ་མགོན་དང་དཔུང་གཉེན་དང་ལམ་སྟོན། །ཀུན་ནས་བཙལ་ཡང་དཔལ་ལྡན་བླ་མ་ནི་དམ་པ། །གང་ལས་གཞན་ན་རྙེད་པའི་སྐལ་བ་ཞིག་མ་མཆིས། །མདོ་རྒྱུད་གདམས་པའི་བདུད་རྩི་ཡང་ཡང་དུ་
བསྩལ་བ། །དུས་གསུམ་རྒྱལ་བ་ཀུན་ལས་ལྷག་པ་ཡི་བཀའ་དྲིན། །ས་གསུམ་རིན་ཆེན་དབང་གི་རྒྱལ་པོ་ཡི་བཀང་ཡང་། །ཤིན་ཏུ་གཞལ་བར་དཀའ་བའི་ངང་ཚུལ་ལ་བསམ་ན། །དད་པས་བ་སྤུ་ཐམས་ཅད་དུས་
གཅིག་ཏུ་ལྡང་སྟེ། །འདྲེན་བྱེད་ཁོང་ནས་ཆུ་ཀླུང་རྒྱུན་རིང་དུ་འབབ་བཞིན། །སོར་བཅུའི་པད་འདབ་ཆོས་ཀྱི་འཁོར་ལོ་རུ་བཀོད་དེ། །གདུང་བའི་དབྱངས་ཀྱིས་གསོལ་བ་ལན་བརྒྱ་རུ་འདེབས་སོ། །དེང་དུས་ལྔ་བདོའི་
༡ མར་གཤམ་ནད་མུག་དང་མཚོན་འཁྲུགས། །དུག་གསུམ་རང་གཟུགས་གདུག་པས་ནོར་འཛིན་ཁྱོན་གང་བས། །སྐལ་དམན་བདག་ཅག་ཤུལ་བཞག་བདེ་ཆེན་གྱི་གྲོང་དུ། །ཉེར་ཞིའི་དབྱིངས་སུ་གཟིམས་པའི་ངང་ཚུལ་
347



རོལ་བའི་རྡོ་རྗེའི་གསུང་འབུམ།
འདིས་སྐྱོ་བ། །མཐོང་གྲོལ་གཟུགས་སྐུའི་ཟླ་ཤེལ་ནུབ་རིའི་ཕག་ཡིབ་ཅིང་། །རྣམ་གྲོལ་བདུད་རྩིའི་དཔལ་སྟེར་གསུང་དབྱངས་ཀྱི་གདངས་དང་། །བརྩེ་ཆེན་ཐུགས་རྗེས་བསྐྱང་ཚུལ་དྲན་ཡུལ་དུ་གྱུར་པ། །བསམ་ཞིང་
བསམ་ན་དབུགས་རླུང་སྙིང་ག་རུ་འཚང་ངོ༌
། །ཨ་ཧོ་མཚུངས་མེད་བླ་མ་ཐུགས་རྗེ་ཡི་གཏེར་ཆེན། །ཡོན་ཏན་རྒྱ་མཚོའི་གཏེར་མཛོད་སྐྱེ་རྒུ་ཡི་འདྲེན་པ། །མདོ་སྔགས་བཤད་སྒྲུབ་བསྟན་པ་རིན་ཆེན་གྱི་དཔལ་ཁྱོད། །ད་
ལྟ་དག་པའི་ཞིང་མཆོག་གང་ཞིག་ན་བཞུགས་འདུག །གསོད་པར་འཁྲིད་པའི་སྐྱབས་བྲལ་དུད་འགྲོ་ཡི་ཟླ་དང་། །དམུས་ལོང་དམིགས་བུ་མེད་པར་འབྲོག་དགོན་དུ་འཁྱམས་འདྲའི། །ཉམ་ཐག་ཕོངས་པའི་མཐར་ཐུག་
ལས་ངན་གྱི་གདུལ་བྱ། །སྡུག་བསྔལ་འདི་ལས་མགོན་སྐྱབས་སུ་ཞིག་ལ་རེ་བཅའ། །ཀྱེ་མ་ཀྱི་ཧུད་སྐྱབས་མགོན་ཁྱེད་ཉིད་ལས་གཞན་དུ། །རེ་ལྟོས་འཆའ་ཡུལ་མེད་ན་ད་ལྟ་ནས་ཐུགས་རྗེའི། །ལྕགས་ཀྱུས་རྣོན་པོས་
དད་པའི་ཨ་ལོང་ལ་བཏབ་ནས། །ནམ་ཡང་མ་གཏོང་འདྲེན་པའི་དེད་དཔོན་གྱི་དཔལ་མཆོག །དགོངས་ཤིག་མི་མངོན་དབྱིངས་ནས་ཐུགས་རྗེ་ཡིས་དགོངས་ལ། །གཟིགས་ཤིག་ཡེ་ཤེས་གསལ་བའི་སྤྱན་རས་ཀྱིས་
གཟིགས་དང་། །སྐྱོབ་ཅིག་ཟླ་བྲལ་བླ་མ་དམ་པ་ཡིས་སྐྱོབ་ཅིག །རློབས་ཤིག་གསང་གསུམ་རྡོ་རྗེའི་བྱིན་གྱིས་རང་རློབསཤིག །མི་གནས་ཡེ་ཤེས་ཐུགས་གསང་དབྱིངས་མཛོད་ཀྱི་ཀློང་ནས། །དགོངས་བརྒྱུད་ཟབ་མོའི་
348



༄༅། ། ཕ་ཕོག་བུ་བདག་ལ་སྩོལ་ལ། །ཐོས་བསམ་བསྒོམས་པའི་ཡོན་ཏན་ཉམས་རྟོགས་རྣམས་འཕེལ་ནས། །འཆད་རྩོད་རྩོམ་པའི་གཏེར་ཆེན་གྲོལ་བ་རུ་མཛོད་དང་
། །ཚེ་རབས་འཕྲེང་བར་དམ་པའི་མགོན་རྣམས་
དང་མི་འབྲལ། །ཟབ་རྒྱའི་ཆོས་མཛོད་རྒྱ་མཚོའི་སྣོད་མཆོག་ཏུ་གྱུར་ནས། །ལམ་ལྔ་ས་བཅུའི་མཐར་སོན་དོན་གཉིས་ཀྱི་དཔལ་ལ། །མྱུར་བར་ལོངས་སུ་སྤྱོད་པའི་སྐལ་ལྡན་དུ་གྱུར་ཅིག །བདག་གཞན་མཁའ་མཉམ་
ཡིད་ཅན་རྒྱ་མཚོ་ཡི་ཚོགས་ཀུན། །རྒྱལ་བས་བསྔགས་པའི་མཚན་ལྡན་བླ་མ་ཡི་རྗེས་བཟུང་། །མདོ་སྔགས་གསང་ཆེན་ཟབ་མོའི་མྱུར་ལམ་ལ་བརྟེན་ནས། །ཚེ་དེར་ཟུང་འཇུག་དཔལ་མཆོག་ཐོབ་པ་རུ་སྨོན་ནོ། །༧ ཞེས་
ཀླུ་ རྗེ་བཙུན་བླ་མ་དམ་པ་རྣམས་ལ་གདུང་བའི་དབྱངས་ཀྱིས་གསོལ་བ་འདེབས་པའི་ཚུལ་བྱིན་རླབས་སྤྲིན་ཕུང་དངོས་གྲུབ་ཆར་འབེབས་ཞེས་བྱ་བ་འདི་ནི། རྔ་ཡུལ་ཆོས་ཀྱི་སྡེ་ཆེན་མཁས་བཙུན་གྲུབ་རིགས་བྱེ་བའི་བསྟི་གནས་དགེ་ལྡན་ལེགས་བཤད་གླིང་གི་གྲྭ་
བཙུན་མཁྱེན་སྤྱོད་ཡངས་པ་དགེ་སློང་བློ་བཟང་དཀོན་མཆོག་ནས་ལྷ་རྫ་ས་བྲི་གཞི་བཅས་འཕྲིན་ལམ་ནས་མྱུར་བར་བྲི་དགོས་ཀྱི་བཀའ་བསྩལ་མ་ལྡོག་ཙམ་དུ། བླུན་རྨོངས་བསྟན་པ་དར་རྒྱས་སམ་རོལ་མིང་པས་དབེན་གནས་མཁའ་སྤྱོད་གླིང་ནས་གང་ཤར་
#* |ཤར་མར་སུག་ལས་བགྱིས་པའོ། །དགེའོ། །
349



0g
རོལ་བའི་རྡོ་རྗེའི་གསུང་འབུམ།



༄༅། །རྗེ་བཙུན་བླ་མ་དམ་པ་དམིགས་པ་མེད་པའི་ཐུགས་རྗེ་ཆེན་པོ་དང་ལྡན་པ་ལ་གདུང་ཤུགས་དྲག་པོས་གསོལ་བ་འདེབས་པའི་ཚུལ་མོས་ལྡན་
དད་པའི་རྦ་རླབས་བྱིན་རླབས་བདུད་རྩིའི་གཟེགས་མ་ཞེས་བྱ་བ་བཞུགས་སོ། །
351



གཅིག་
རོལ་བའི་རྡོ་རྗེའི་གསུང་འབུམ།
༄༅། །ན་མོ་གུ་རུ་མཉྫཤྲཱི་ཡེ། བདེ་ཆེན་ཐར་ལམ་སྟོན་མཛད་དྲིན་ཆེན་གྱི་བླ་མ། །དུས་གསུམ་རྒྱལ་ཀུན་ལས་ལྷག་བཀའ་དྲིན་ནི་འཁོར་མེད། །རབ་འབྱམས་དཀྱིལ་འཁོར་རྒྱ་
མཚོ་སྤྲོ་བསྡུ་ཡི་བྱེད་པོ། །རྡོ་རྗེ་འཆང་དངོས་བློ་བཟང་ཕུན་ཚོགས་དེ་མཁྱེན་ནོ། །འགྱུར་མེད་བདེ་བ་མཆོག་གི་བརྟུལ་ཞུགས་ལ་སྤྱོད་ཅིང་། །ཟུང་འཇུག་གྲུབ་པའི་གོ་འཕང་མཐོན་པོ་
རུ་གཤེགས་པའི། །གྲུབ་མཆོག་ལཱུ་ཧི་པ་ཡི་སྒྱུ་འཕྲུལ་གྱི་ཟློས་གར། །རྣལ་འབྱོར་དབང་ཕྱུག་རྗེ་བཙུན་བླ་མ་དེ་མཁྱེན་ནོ། །དྲི་མེད་དྭངས་བསིལ་ཚུལ་ཁྲིམས་རྣམ་དག་གི་རྫིང་བུར།
ཏིང་འཛིན་བྱེ་བའི་པད་ཀར་འདབ་བརྒྱའི་ཚོགས་རབ་བཞད། །མཁྱེན་དཔྱོད་ཤེས་རབ་ཟེའུ་འབྲུ་འབུམ་ཕྲག་གིས་མཛེས་པའི། །བསླབས་གསུམ་མཛོད་འཛིན་བཤེས་གཉེན་དམ་པ་
352



ཤུ
གཉིས་
༄༅། །དེ་མཁྱེན་ནོ། །མང་དུ་ཐོས་པ་རྒྱ་མཚོའི་ཕ་མཐའ་རུ་བརྒལ་ནས། །བསམ་བྱུང་དྭག་པའི་རིན་ཆེན་གླིང་མཆོག་ཏུ་ཕྱིན་ཏེ། །དོན་རྣམས་ཡིད་བཞིན་དབང་གི་རྒྱལ་པོ་
མཆོག་རྙེད་པའི། །ཐོས་བསམ་སྒོམས་པའི་གཏེར་ཆེན་བླ་མ་དེ་མཁྱེན་ནོ། །འཁྲུལ་བྲལ་ལུང་རིགས་བྱེ་བའི་འོད་རྣོན་གྱི་ཟེར་བརྒྱས། །མདོ་སྔགས་གཞུང་བརྒྱའི་པད་ཚལ་བཞད་པ་
ཡི་དཔལ་ལ། །སྐལ་བཟང་རྐང་དྲུག་ཚོགས་རྣམས་དགྱེས་རྒྱུ་རུ་སྤྱོད་པའི། །འཆད་མཁས་བཤེས་གཉེན་སྨྲ་བའི་ཉི་མ་དེ་མཁྱེན་ནོ། །ཐུབ་བསྟན་གངས་ལས་སྤོབས་པའི་གཡུ་རལ་
ནི་བསིག་བཞིན། །དགག་སྒྲུབ་རིགས་ཚུལ་སྟོང་གི་སྡེར་ཚོགས་རྣམས་བསྒྲད་ནས། །རྒོལ་ངན་གཉིས་འཐུང་ཚོགས་ཀྱི་མགོ་བོ་རྣམས་འགེམ་མཛད། །རྩོད་མཁས་དམ་པ་གདོང་
353
པོད།



རོལ་བའི་རྡོ་རྗེའི་གསུང་འབུམ།
ལྔའི་དབང་པོ་དེ་མཁྱེན་ནོ། །རྒྱལ་གསུང་ཐེག་གསུམ་དགོངས་དོན་ཆ་ཤས་ཀུན་ཡོངས་རྫོགས། །དཔྱད་གསུམ་དག་པའི་བསིལ་ཟེར་བརྒྱ་ཕྲག་གི་སྣང་བས། །བཤད་སྒྲུབ་བསྟན་པའི་ཀུ་མུད་ཚལ་ཆེན་ནི་རབ་རྒྱས།
རྩོམ་མཁས་བསྟན་འཛིན་ཟླ་ཤེལ་དབང་པོ་དེ་མཁྱེན་ནོ། །མཁས་པའི་མཆོག་གྱུར་དབྱིག་གི་གཉེན་པོ་ལ་འགྲན་བཟོད། །བཙུན་པའི་མཆོག་གྱུར་ཉེ་བ་འཁོར་ཉིད་དང་མཚུངས་པར། །བཟང་པོའི་མཆོག་གྱུར་ཀུན་
བཟང་སྤྱོད་པ་ཡི་རྗེས་འགྲོར། །མཁས་བཙུན་བཟང་པོའི་དཔལ་ལྡན་བླ་མ་དེ་མཁྱེན་ནོ། །མཁྱེན་པ་མཁྱེན་རབ་དབང་ཕྱུག་འཇམ་དབྱངས་ཀྱི་ངོ་བོ། །བརྩེ་བ་བརྩེ་ཆེན་པད་དཀར་འཆང་བ་ཡི་ངོ་བོ། །ནུས་པ་ནུས་མཐུ་
ཕུལ་ཕྱིན་གསང་བདག་གི་ངོ་བོ། །རིགས་གསུམ་གཅིག་འདུས་རྗེ་བཙུན་བླ་མ་དེ་མཁྱེན་ནོ། །དོན་གཉིས་ལྷུན་གྲུབ་རྫོགས་པའི་སངས་ རྒྱས་ནི་ཀུན་འདུས། །འགོག་ལམ་གཉིས་ལྡན་ཐེག་གསུམ་དམ་ཆོས་ནི་ཀུན་
འདུས། །རིག་གྲོལ་བརྒྱད་ལྡན་འཕགས་ཚོགས་དགེ་འདུན་ནི་ཀུན་འདུས། །བསླུ་མེད་སྐྱབས་གསུམ་ཀུན་འདུས་བླ་མ་དེ་མཁྱེན་ནོ། །བྱིན་རླབས་རྒྱ་མཚོའི་གཏེར་མཛོད་བརྒྱུད་གསུམ་གྱི་བླ་མ། །དངོས་གྲུབ་རྒྱ་མཚོའི་
གཏེར་མཛོད་ཡི་དམ་ནི་ཞི་ཁྲོ། །འཕྲིན་ལས་རྒྱ་མཚོའི་གཏེར་མཛོད་མཁའ་འགྲོ་དོང་ཆོས་སྐྱོང་། །ཀུན་འདུས་དབང་གི་རྒྱལ་པོ་བླ་མ་དེ་མཁྱེན་ནོ། །འཁོར་བའི་མཚོ་ཀློང་ཆེ་ལས་སྒྲོལ་མཁས་ཀྱི་དེད་དཔོན། །ངན་སོང་
354



གསུམ་
༄༅། ། འཇིགས་ཆེན་གཡུལ་ལས་སྐྱོབ་མཛད་ཀྱི་དཔའ་བོ། །རྣམ་གྲོལ་ལམ་བཟང་སྟོན་པའི་མཚན་ལྡན་གྱི་ས་མཁན། །སྐུ་གསུམ་འབྲལ་མེད་མཚུངས་མེད་བླ་མ་དེ་མཁྱེན་ནོ། །ཆུ་སྐྱེས་ཚལ་ན་ཨུ་དམ་ཝ་ར་བཞིན་
དཀོན་ཞིང་། །སྡེར་ཆགས་དབུས་སུ་རི་དྭགས་རྒྱལ་པོ་དང་མཚུངས་ལ། །རྒྱུ་སྐར་ཁྲོད་དུ་ཉ་རྒྱས་ཟླ་བ་ལྟར་གསལ་བས། །མཁས་གྲུབ་རྒྱ་མཚོའི་གཙུག་རྒྱན་བླ་མ་དེ་མཁྱེན་ནོ། །དུས་གསུམ་རྒྱལ་དང་རྒྱལ་སྲས་རྒྱ་མཚོ་
ཡི་ཚོགས་ཀྱི། །གསང་གསུམ་ཡོན་ཏན་ཕུང་པོ་ཕྱོགས་གཅིག་ཏུ་སྤུངས་པ། །མཚུངས་མེད་རྗེ་བཙུན་བླ་མ་མཆོག་ཉིད་ལས་གཞན་ན། །བསྐལ་བ་རྒྱ་མཚོར་བསམ་ཀྱང་དམིགས་སུ་ནི་མ་མཆིས། །ཀྱེ་མ་བཀའ་དྲིན་
མཚུངས་མེད་ཐུགས་རྗེ་ཡི་གཏེར་ཁྱོད། །སྙིགས་མའི་རང་མཚང་ནད་མུག་མཚོན་འཁྲུགས་ལ་སྐྱོ་ནས། །སྐལ་དམན་བདག་ཅག་དུས་འདིར་ཡལ་བར་རང་དོར་ཏེ། །གློ་བུར་ཞི་བའི་དབྱིངས་ལ་གཟིམས་པས་ན་འདི་ཅི། །
ཀྱི་ཧུད་འཇམ་མགོན་རྒྱལ་བའི་བསྟན་པ་ཡི་སྣང་བྱེད། །སྐལ་བཟང་བློ་གསལ་རྒྱ་མཚོའི་ལམ་སྟོན་གྱི་སྒྲོན་མེ། །མཁས་གྲུབ་སྨྲ་བའི་ཉི་མ་ནུབ་རིའི་ཕག་ཡིབ་སྟེ། །ས་སྟེང་འདི་ཀུན་སྨག་རུམ་འཐུག་པོ་ཡི་ནོན་སོང་། །ད་
* ནི་ཅི་བྱ་འདི་བྱ་གཏོལ་མེད་དུ་གྱུར་ཏེ། །སྙིང་རླུང་སྟོད་དུ་འཚང་ཞིང་ཐམ་ཐོམ་དུ་སོང་ན། །གདུང་བས་འབོད་ཅིང་བལྟ་བའི་ཡུལ་སྣང་ལས་འདས་པས། །ཅི་དང་ཅི་ལ་བསམ་ཀྱང་ཅི་འདྲ་རེ་སྡུག་གོ། །ཨ་ཧོ་ཟླ་བྲལ་
355



རོལ་བའི་རྡོ་རྗེའི་གསུང་འབུམ།
དཔལ་ལྡན་བླ་མ་ནི་དམ་པ། །ཁྱོད་ཉིད་དག་པའི་ཞིང་ཁམས་གང་ཞིག་ན་བཞུགས་འདུག །བདག་ཅག་སྙིགས་འགྲོ་ཉམ་ཐག་བྱང་ཆུབ་ཀྱི་ལམ་ལ། །དཀྲི་བའི་སྐྱབས་གནས་དམ་པ་སུ་ཞིག་ལ་ཞུའོ། །འཁོར་བའི་
འབྲོག་དགོན་མྱ་ངམ་འཇིགས་ཆེན་གྱི་ཐང་ལ། །དམུས་ལོང་དམིགས་བུ་བྲལ་ལྟར་མཆིལ་མ་ཡིས་བརྣངས་བཞིན། །གདུང་བའི་ཡུས་ཀྱིས་གསོལ་བ་འདེབས་ཡུལ་གྱི་བླ་མ། །ད་ལྟ་གར་བཞུགས་བསམ་པས་དྲན་ཡུལ་
དུ་གྱུར་སོང་། །དད་པས་ཡིད་འཕྲོག་མཛེས་སྡུག་སྐུ་མཆོག་གི་སྣང་བ། །རྣམ་གྲོལ་བདུད་རྩིའི་དཔལ་སྟེར་སྙན་འཇེབས་ཀྱི་གསུང་དབྱངས། །བྱམས་བརྩེའི་བཀའ་དྲིན་ཆེན་པོས་བསྐྱང་བ་ཡི་ཚུལ་སོགས། །དྲན་ཙམ་མ་
རྟོགས་མཇལ་བ་དཀའ་ཚུལ་ནི་སྐྱོ་བ། །སྐུ་གསུང་ཐུགས་ཡོན་འཕྲིན་ལས་རྒྱ་མཚོ་ཡི་དཔལ་ལས། །ཆ་ཤས་ཕྲ་མོ་ཙམ་གྱིས་བ་སྤུ་ཀུན་གཡོ་ཞིང་། །སྒོ་གསུམ་ཚུགས་མི་ཐུབ་པར་གསོལ་འདེབས་ལ་བརྩོན་པའི། །འགྱུར་
མེད་དད་པའི་དཔལ་གྱུར་བླ་མ་དེ་དྲན་ནོ། །རྣམ་དཔྱོད་འདབ་སྟོང་ཀུན་ནས་བཞད་པ་ཡི་ཚལ་ལས། །ལེགས་བཤད་ཚིག་གསལ་ཟེའུ་འབྲུ་བསྟར་བ་ཡི་ཁྲོད་ནས། །དོན་ཟབ་སྦྲང་རྩིའི་དཔལ་ལ་འདོད་དགུ་རུ་སྤྱོད་
པའི། །སྐལ་ཆད་སྦྲང་ཆུང་བདག་ནི་ཞེ་གཏིང་ནས་འགྱོད་དོ། །ཁྱོད་ཐུགས་དག་པ་གཉིས་ལྡན་ཀུན་གསལ་གྱི་དབྱིངས་རུམ། །བརྩེ་ཆེན་ཐུགས་རྗེའི་སྤྲིན་དཀར་འཛུམ་པ་ཡི་ཕྲག་ལས། །མཁྱེན་རབ་སྣང་བྱེད་གཞོན་
356



བཞི་
༄༅། ། ནུའི་བྱིན་འོད་ཀྱི་གཟི་ཡིས། །བདག་བློའི་འདབ་སྟོང་བཞད་ཕྱིར་གསོལ་བ་རང་འདེབས་སོ། །སྒོ་གསུམ་མི་ཕྱེད་གུས་པ་ཆེན་པོ་ཡི་སྒོ་ནས། །ཞིང་རྡུལ་མཉམ་པའི་ལུས་སྤྲུལ་དད་ཕྱག་རང་འཚལ་ཏེ། །ཕྱི་ནང་
གསང་བའི་མཆོད་སྤྲིན་མཁའ་ཁྱབ་ཏུ་བརྡལ་ལ། །སྡོམ་གསུམ་བཅས་དང་རང་བཞན་སྡིག་ལྟུང་ཀུན་བཤགས་སོ། །མཛད་པ་རྒྱ་མཚོ་དགའ་བའི་ཡི་རང་གི་ངང་ནས། །ཐེག་གསུམ་ཆོས་འཁོར་རྒྱུན་ཆད་མེད་པ་རུ་
བསྐོར་ཕྱིར། །གང་འཚམ་འགྲོ་འདུལ་སྤྲུལ་བའི་ས་གསུམ་ཀུན་འགེང་ཞིང་། །རྟག་པར་བཞུགས་གསོལ་འདེབས་སོ་དགེ་བ་ནི་འདིས་མཚོན། །དུས་གསུམ་སྐྱེ་འཕགས་དགེ་ཚོགས་ཕྱོགས་གཅིག་ཏུ་སྡོམས་ནས། །རྣམ་
འདྲེན་རྒྱལ་བའི་གོ་འཕང་ཐོབ་ཕྱིར་ཏུ་བསྔོའོ། །སྐུ་གསུམ་རྒྱལ་བའི་ཞིང་ཁམས་རྒྱ་མཚོའི་ཚོགས་ཕུལ་ཏེ། །རིང་མིན་འགྲོ་ཀུན་བྱང་ཆེན་ཐོབ་པ་རུ་ཤོག་ཅིག །སྲིད་ཞིའི་གདུང་སེལ་སྐྱབས་མགོན་དམ་པ་ནི་ཁྱེད་ཀྱིས།
བདག་ཅག་འདི་ཕྱི་བར་དོའི་འཇིགས་པ་ལས་སྐྱོབ་ཕྱིར། །དེང་ནས་བཟུང་སྟེ་བྱང་ཆུབ་སྙིང་པོ་ཡི་བར་དུ། །འབྲལ་མེད་བརྩེ་བས་དགྱེས་བཞིན་རྗེས་སུ་རང་ཟུངས་ཤིག །དལ་འབྱོར་རྙེད་དཀའ་ཚེ་ལ་ལོང་མེད་ཀྱི་ཚུལ་
#་ དང༌། །སྲིད་འདིར་གར་སྐྱེས་སྡུག་བསྔལ་རྣམ་གསུམ་གྱིས་མནར་ཚུལ། །དགེ་སྡིག་ལས་འབྲས་ཕྲ་ཞིབ་བསླུ་མེད་ཚུལ་རྟོགས་ཏེ། །ཆོས་ལ་སྙིང་རུས་ནུས་པར་བྱིན་གྱིས་རང་རློབས་ཤིག །རྒྱལ་གསུང་བརྒྱད་ཁྲི་བཞི་
357



པ་ལ་
རོལ་བའི་རྡོ་རྗེའི་གསུང་འབུམ།
སྟོང་ཟབ་དོན་ནི་མ་ལུས། །རྣམ་དག་ཐོས་བསམ་བསྒོམས་པས་རང་རྒྱུད་ལ་ལོན་ནས། །དྲི་མེད་འཆད་རྩོད་རྩོམ་པས་གདུལ་བྱ་ཡི་ཚོགས་ཀུན། །རྗེས་སུ་འཛིན་པའི་སྐལ་བ་ད་ལྟ་རང་སྩོལ་ཅིག །ཚུལ་ཁྲིམས་རྣམ་དག་
བྱང་ཆུབ་སེམས་མཆོག་ལ་དབང་འབྱོར། །གནས་ལུགས་དོན་རྟོགས་རིམ་གཉིས་མྱུར་ལམ་ལ་བརྟེན་ནས་། །ཚེ་ལུས་འདི་ལ་ཟུང་འཇུག་རྒྱལ་ས་དེ་ཐོབ་པའི། །སྐལ་བཟང་དམ་པ་མཆོག་གི་དགའ་སྟོན་ཞིག་སྩོལ་དང་། །
མདོར་ན་སྐྱེ་ཀུན་དཔལ་ལྡན་བླ་མ་ཡིས་རྗེས་བཟུང་། །འཁྲུལ་བྲལ་མདོ་སྔགས་ཆོས་མཛོད་རྒྱ་མཚོ་ཡི་སྣོད་གྱུར། །ས་ལམ་ཡོན་ཏན་མ་ལུས་སྐད་ཅིག་ལ་བསྒྲོད་ནས། །དོན་གཉིས་དཔལ་ཡོན་འདོད་དགུར་སྤྱོད་
སྨོན་ནོ། ། ༧ ཅེས་རྗེ་བཙུན་བླ་མ་དམ་པ་དམིགས་པ་མེད་པའི་ཐུགས་རྗེ་ཆེན་པོ་དང་ལྡན་པ་ལ་གདུང་ཤུགས་དྲག་པོས་གསོལ་བ་འདེབས་པའི་ཚུལ་མོས་ལྡན་དད་པའི་རྦ་རླབས་བྱིན་རླབས་བདུད་རྩིའི་གཟེགས་མ་ཞེས་བྱ་བ་འདི་ནི། དགེ་ལྡན་ལེགས་བཤད་
གླིང་གི་གྲྭ་བཙུན་རྣམ་དཔྱོད་མཆོག་ལྡན་དགེ་སློང་བློ་བཟང་དམ་ཆོས་རྒྱ་མཚོ་ནས་ལྷ་རྫས་བཟང་པོའི་སྐྱེས་ཕུན་སུམ་ཚོགས་པ་དང་བཅས་ཏེ་ཡང་ཡང་བསྐུལ་མ་བྱུང་བའི་བཀའ་ལྡོག་མིན་ཙམ་དུ། བེའུ་བུམ་ལག་མཐིལ་ཙམ་ཡང་མ་བསླབ་པའི་རྨོངས་རྟུལ་དུར་
མོའི་ཟླ་བོ་འདུ་གསུམ་པ་ཝ་གཱི་ཤཱ་ས་ན་བྲི་ཏི་སམ་མིང་གཞན་འཇིགས་མེད་རོལ་བའི་རྡོ་རྗེར་འབོད་པའི་སྙོམས་ལས་སྤྱི་བརྟོལ་མཁན་དེས་མི་ཤེས་ཤེས་བརྫུ་བྱས་ཏེ་གང་དྲན་གྲོང་རྒན་དག་གིས་བསང་མཆོད་ཀྱི་ཁ་སྨོན་ལྟ་བུའི་ཆལ་ཆོལ་འདི་ཉིད་དབེན་
358



༄༅། ། གནས་མཁའ་སྤྱོད་གླིང་ནས་སོར་རྩེས་འདུ་བྱེད་བགྱིས་ཏེ་གསོལ་བ་བཏབས་པའོ། །འདིས་ཀྱང་འགྲོ་ཀུན་ཚེ་རབས་ཀུན་ཏུ་མཚན་ལྡན་བླ་མ་དམ་པས་དགྱེས་བཞིན་རྗེས་སུ་འཛིན་པའི་རྒྱུར་གྱུར་ཅིག །སརྦ་དཱ་ཀ་ལེ་ནམ་བྷ་ཝནྟུ།
ཀ་
ལྔ་བྱོན།
359
པོད།



09s
རོལ་བའི་རྡོ་རྗེའི་གསུང་འབུམ།



༄༅། །གསོལ་འདེབས་ཀྱི་སྐོར་བྱིན་རླབས་བདུད་རྩིའི་ཐིགས་འཕྲེང་ཞེས་བྱ་བ་བཞུགས་སོ། །
361



བ
གཅིག་
རོལ་བའི་རྡོ་རྗེའི་གསུང་འབུམ།
༄༅། །ན་མོ་གུ་རུ་མཉྫགྷོ་ཥཡ། ངག་གི་དབང་ཕྱུག་རྗེ་བཙུན་འཇམ་དཔལ་དབྱངས། །ངུར་སྨྲིག་འཆང་བ་ལུང་རྟོགསས་བསྟན་པའི་མཛོད། །ཀུན་ཏུ་དར་ཞིང་རྒྱས་མཛད་དཔའ་
བོ་ཆེ། །རོལ་བའི་རྡོ་རྗེའི་ཞབས་ལ་གསོལ་བ་འདེབས། །ཚེ་རབས་ཀུན་ཏུ་བླ་མ་ལྷག་པའི་ལྷས། །འབྲལ་བ་མེད་པར་དགྱེས་གཞིན་རྗེས་བཟུང་ནས། །འཁྲུལ་བྲལ་མདོ་རྒྱུད་ཆོས་
ལ་ལོངས་སྤྱོད་ཅིང་། །གེགས་མེད་བྱང་ཆུབ་སྒྲུབ་པ་མཐར་ཕྱིན་ཤོག །༧ ཅེས་པ་འདི་ཡང་ཉེ་གནས་ངག་དབང་མཁས་མཆོག་ནས་ཡང་དང་ཡང་དུ་རྣ་བ་གཙེས་པས་གཡའ་ཁྲལ་ཙམ་དུ། ཐ་ཤལ་པ་ཝ་
གཱིནྡྲས་བཀྲ་ཤིས་མེ་ལོང་ཐང་འདབས་སུ་དབང་གཞུའི་ལྡིང་ཁང་སུམ་རིམ་གྱིས་ཀློང་ནས་བྲིས་པའོ། ། ན་མོ་གུ་རུ་ཨཱརྱ་ཏཱ་རེ་ཡེ། རྒྱལ་ཀུན་བྱམས་བརྩེ་ནུས་པ་མ་ལུས་པ། །གཅིག་བསྡུས་ངག་གི་
362



གཉིས་
༄༅། །དབང་ཕྱུག་ཆོས་ཀྱི་རྗེ། །རབ་འབྱམས་མདོ་སྔགས་བསྟན་པ་རིན་པོ་ཆེ། །དར་ཞིང་རྒྱས་པར་མཛད་ལ་གསོལ་བ་འདེབས། །སྐྱེ་བའི་ཕྲེང་བར་དཔལ་ལྡན་བླ་མ་ཡིས། །
རྗེས་བཟུང་རྡོ་རྗེ་ཐེག་པའི་གསང་ལམ་གྱིས། །ཟུང་འཇུག་མཆོག་གི་དངོས་གྲུབ་མྱུར་ཐོབ་ནས། །མཐའ་ཡས་མ་རྣམས་སྒྲོལ་བའི་མཐུ་ཐོབ་ཤོག །༧ ཅེས་པ་འདི་ཡང་འགྱུར་མེད་དད་གུས་
ལྡན་པའི་སློབ་བུ་རྒན་པོ་སངས་རྒྱས་རྒྱ་མཚོ་ནས་བསྐུལ་ངོ་མ་ལྡོག་ཙམ་དུ། འདུ་གསུམ་པ་རོལ་བའི་རྡོ་རྗེས་བྲིས་པ་དགེ་ལེགས་འཕེལ། སརྦ་མངྒ་ལཾ། ༈ ན་མོ་གུ་རུ་མཉྫ་ཤྲཱི་ཡེ། ངག་གི་དབང་ཕྱུག་ཐུབ་
པའི་བསྟན་པ་མཆོག །ལུང་རྟོགས་ཆོས་ཀྱི་ཉི་མ་སྐྱེ་དགུའི་གཉེན། །གསལ་མཛད་དགེ་ལེགས་རྣམ་པར་རྒྱལ་བའི་དཔལ། །བཤེས་གཉེན་བཟང་པོའི་ཞབས་ལ་གསོལ་བ་
363
པོད།



རོལ་བའི་རྡོ་རྗེའི་གསུང་འབུམ།
འདེབས། །སྐྱེ་ཞིང་སྐྱེ་བར་མགོན་པོ་ཁྱེད་ཉིད་དང་། །འབྲལ་བ་མེད་པར་དམ་པའི་ཆོས་མཛོད་ལ། །ཚུལ་མཐུན་ལོངས་སུ་སྤྱོད་པའི་སྐལ་བཟང་གིས། །ཟུང་འཇུག་རྡོ་རྗེ་འཛིན་པ་མྱུར་ཐོབཤོག །
༧ ཅེས་པ་འདི་ཡང་མོས་
གུས་ལྡན་པའི་ཇོ་བཙུན་ཚུལ་ཁྲིམས་ལྷ་མོ་ནས་བསྐུལ་ངོར། རྨོངས་པ་ཐུབ་བསྟན་ཆོས་ཉི་མ་རོལ་རྡོར་བ་རང་ཉིད་ཀྱིས་སུག་ལས་བགྱིས་པ་དགེ །སརྦ་མངྒ་ལཾ། ༈ ན་མོ་གུ་རུ་བཛྲ་དྷ་ར་ཡེ། ཟབ་གསང་གདམས་ངག་མཛོད་ལ་དབང་བསྒྱུར་
མཁན། །ཐུབ་བསྟན་འཛིན་པ་རྒྱ་མཚོའི་གཙུག་གི་རྒྱན། །བཤད་དང་སྒྲུབ་པའི་རྒྱ་མཚོ་ཕྱོགས་ཀུན་ཏུ། །མི་ནུབ་དར་ཞིང་རྒྱས་ལ་གསོལ་བ་འདེབས། །ཚེ་རབས་ཀུན་ཏུ་དཔལ་ལྡན་བླ་མ་ཡིས། །འབྲལ་བ་མེད་པར་
དགྱེས་བཞིན་རྗེས་བཟུང་སྟེ། །འཁྲུལ་བྲལ་དམ་པའི་ཆོས་ལ་ལོངས་སྤྱོད་ནས། །མཐར་ཐུག་རྒྱལ་བའི་གོ་འཕང་མྱུར་ཐོབ་ཤོག ། ༧ ཅེས་པའི་གསོལ་འདེབས་སྨོན་ཚིག་བཅས་པ་འདིས། །དད་ལྡན་སློབ་བུ་དབང་ལྡན་ཞེས་བྱ་བས། །
# མོས་གུས་རྩེ་གཅིག་ངང་ནས་བསྐུལ་བའི་ངོར། །སྤྲང་སྨྱོན་རོལ་བའི་རྡོ་རྗེས་བྲིས་པ་དགེ །སརྦ་མངྒ་ལཾ། ༈ ན་མོ་གུ་རུ་པདྨ་ཀ་ར་ཡེ། དུས་གསུམ་སངས་རྒྱལ་ཀུན་དངོས་པདྨ་འབྱུང་། །གང་དང་དབྱེར་མེད་རོལ་བའི་རྡོ་རྗེ་ལ། །གསོལ་
བ་འདེབས་སོ་བདག་རྒྱུད་བྱིན་གྱིས་རློབས། །མཆོག་དང་ཐུན་མོང་དངོས་གྲུབ་སྩལ་ཏུ་གསོལ། ། ༧ ཅེས་པ་འདི་ཡང་སྦྱིན་བདག་བསོད་ནམས་དབང་ཕྱུག་ནས་ཡང་ཡང་བསྐུལ་ངོ་མ་ལྡོག་ཙམ་དུ། གྱི་ན་པ་ཝ་གཱིནྡྲའམ་རོལ་རྡོར་བས་སོ། །
364



༧ ཅེས་པ་
གསུམ་
༡ ༄༅། ། དགེའོ། ། ༈ ན་མོ་གུ་རུ་བཛྲ་ཝ་ར་ཧྲི་ཡེ། །སྲས་བཅས་རྒྱལ་བའི་ཡེ་ཤེས་རོལ་པའི་གར། །ལྷན་སྐྱེས་མཁའ་སྤྱོད་རྡོ་རྗེའི་དབང་མོ་དང་། །དབྱེར་མེད་མཚུངས་བྲལ་དཔལ་ལྡན་བླ་མ་ལ། །མི་ཕྱེད་དད་པ་རྒྱ་
མཚོས་གསོལ་བ་འདེབས། །སྐྱེ་ཞིང་སྐྱེ་བར་རྗེ་བཙུན་བླ་མ་དང་། །འབྲལ་མེད་གསང་བ་
བ་ཟབ་མོའི་ཆོས་ཀྱི་མཛོད། །འཛིན་སྐྱོང་སྤེལ་ལ་འགྲན་པའི་ཟླ་བྲལ་བ། །སྲས་ཀྱི་ཐུབ་བོ་མཆོག་ཏུ་འགྱུར་བར་ཤོག །
འདི་ཡང་བཀྲམ་སྒང་ཇོ་བཙུན་བསམ་སྒྲོན་ཉིད་ནས་བསྐུལ་ངོ་མ་ལྡོག་ཙམ་དུ། རྨོངས་རྟུལ་ཝ་གཱིནྡྲའམ་རོལ་རྡོར་བ་རང་གིས་འཕྲལ་དུ་སུག་ལས་བགྱིས་པ་ཀུན་ཏུ་དགེ་བར་གྱུར་ཅིག །མངྒ་ལཾ། ༈ རྒྱལ་བའི་ཡུམ་ཆེན་ལབ་ཀྱི་སྒྲོན་མ་དང་། །དབྱེར་
མེད་དྲིན་ཆེན་རྩ་བའི་བླ་མ་ལ། །སྙིང་ནས་གདུང་ཤུག་དྲག་པོས་གསོལ་བ་འདེབས། །བྱིན་རླབས་མཆོག་ཐུན་དངོས་གྲུབ་མ་ལུས་སྩོལ། ། ༧ ཅེས་པ་འདི་ཡང་དགེ་སློང་ངག་དབང་ནོར་བུ་དང་ངག་དབང་དཔལ་འབྱོར་ཟུང་གིས་ངོར།
།སྙོམ་ལས་པ་རོལ་རྡོར་བས་སོ། །དགེའོ། ། ༈ མཁྱེན་རབ་ངག་གི་དབང་ཕྱུག་འཇམ་དབྱངས་དང་། །དབྱེར་མེད་བཤད་སྒྲུབ་བསྟན་པའི་རྒྱལ་མཚན་མཆོག །མི་ནུབ་དར་ཞིང་རྒྱས་མཛད་ཆོས་ཀྱི་རྗེ། །མཚུངས་བྲལ་དགེ་
* བའི་བཤེས་ལ་གསོལ་བ་འདེབས། ། ༧ ཞེས་པ་འདི་དད་ལྡན་དགེ་སློང་ངག་དབང་དཔལ་འབྱོར་ནས་དབུ་བསྙུང་དང་བཅས་ནན་གྱིས་བསྐུལ་ངོར། གྱི་ན་བ་རོལ་བའི་རྡོ་རྗེས་སོ། །སརྦ་མངྒ་ལཾ། ༈ རྒྱལ་ཀུན་གསང་གསུམ་རོལ་བའི་
365



རོལ་བའི་རྡོ་རྗེའི་གསུང་འབུམ།
འཕྲུལ་ལས། །གསུམ་ལྡན་རྡོ་རྗེ་འཛིན་པའི་སྐུར་ཤར་བ། །སྐྱབས་མཆོག་ཀུན་དངོས་རྩ་བའི་བླ་མ་ལ། །གསོལ་བ་འདེབས་སོ་བྱིན་གྱིས་བརླབ་ཏུ་གསོལ། ། ༧ ཞེས་པ་འདི་ཡང་ངག་དབང་ནོར་བུའི་ངོར། ཐ་ཤལ་བ་ཝ་གཱིནྡྲས་
སོ། །དགེའོ། ། ༈ ཨེ་མ་ཧོ། །སྣང་བ་སྣ་ཚོགས་བླ་མ་སྐུ་རྡོ་རྗེ། །གྲག་པ་སྣ་ཚོགས་བླ་མ་གསུང་རྡོ་རྗེ། །འགྱུ་དྲན་སྣ་ཚོགས་བླ་མ་ཐུགས་རྡོ་རྗེ། །ཐམས་ཅད་བླ་མའི་རོལ་བར་གསོལ་བ་འདེབས། །དེང་ནས་བླ་མའི་གསང་
གསུམ་རྣམ་རོལ་ལ། །བཟང་ངན་བླང་དོར་མེད་པར་འཁོར་འདས་ཆོས། །ཐམས་ཅད་ཡེ་དག་གདོད་མའི་གཞི་ཀློང་དུ། །མཉམ་ཉིད་ཁྱབ་བརྡལ་ངོ་བོར་གྲོལ་གྱུར་ཅིག །༧ ཅེས་པ་འདི་ཡང་མི་ཕྱེད་དད་པའི་ནོར་ལྡན་དགེ་བའི་
ཇོ་མོ་དཀོན་མཆོག་སྒྲོལ་མ་ནས། ཁྱོད་རང་གི་གསོལ་འདེབས་ཞིག་ཅིས་ཀྱང་དགོས་ཞེས་ཡང་ཡང་དུ་བསྐུལ་བའི་ངོ་མ་ལྡོག་ཙམ་དུ། སྙོམ་ལས་མཁན་པོ་འདུ་གསུམ་ཝ་གཱིནྡྲའམ་རོལ་རྡོར་པས་ཐོལ་བྱུང་དུ་བྲིས་པའོ། །དགེའོ། ། ༈ ན་མོ་གུ་རུ་བཛྲ་ཝ་ར་
# ཧཱི་ཡེ། རབ་འབྱམས་རྒྱལ་བའི་བདེ་སྟོང་རོལ་བའི་ཁམས། །ལྷན་སྐྱེས་རྒྱལ་ཡུམ་རྡོ་རྗེ་བཙུན་མོའི་སྐུར། །ཡོངས་ཤར་སྐྱབས་ཀུན་ངོ་བོར་ངེས་རྙེད་ནས། །ཤུགས་དྲག་གདུང་བའི་ཡིད་ཀྱིས་གསོལ་བ་འདེབས། །ནམ་
ཞིག་འདི་སྣང་འགག་པར་ཕྱོགས་པའི་ཚེ། །བསླུ་མེད་གཏན་གྱི་སྐྱབས་གནས་མཆོག་ཁྱེད་ལས། །རེ་ས་གཞན་ན་མེད་དོ་རྗེ་བཙུན་མ། །མཁའ་སྤྱོད་རིག་འཛིན་ཞིང་དུ་ལམ་སྣ་དྲོངས། །རང་སེམས་གཉུག་མ་འོད་
366
སྟོ་



བཞི་
༄༅། །གསལ་དེ་བཞིན་ཉིད། །ཁྱོད་ཐུགས་དབྱིངས་དང་དབྱེར་མེད་རོ་གཅིག་ཤོག །༧ ཅེས་པ་འདི་ཡང་བཙུན་མ་དགེ་འདུན་འཚོའི་ངོར། འདུ་གསུམ་ཝ་གཱིནྡྲའམ་རོལ་རྡོར་བས་སོ། །དགེའོ། ། ༈ ངོ་བོ་སྟོང་པ་བླ་མ་ཆོས་ཀྱི་སྐུ། །
རང་བཞིན་གསལ་བ་བླ་མ་སྤྲུལ་བའི་སྐུ། །གཉིས་མེད་ཟུང་འཇུག་བླ་མ་ལོངས་སྤྱོད་སྐུ། །རང་རིག་སྐུ་གསུམ་བླ་མར་གསོལ་བ་འདེབས། །༧ ཞེས་པ་འདི་ཡང་མཁྱེན་རྟོགས་ལྡན་པ་ཀ་ཏོག་མཁའ་འགྲོ་བསོད་ནམས་རྒྱན་ཉིད་ནས།
ཁྱོད་རང་གི་གསོལ་འདེབས་ཞིག་ཅིས་ཀྱང་དགོས་ཚུལ་གྱིས་བསྐུལ་མ་གནང་བའི་བཞེད་སྐོངས་སུ། རྨོངས་རྟུལ་འདུ་གསུམ་པ་ཝ་གཱིནྡྲའམ་རོལ་རྡོར་བས་གང་ཤར་ཤར་མར་བྲིས་པ་དགེ་ལེགས་འཕེལ། སརྦ་མངྒ་ལཾ། ༈ ན་མོ་གུ་རུ་པདྨ་ཀ་ར་ཡེ།
མཆོག་གསུམ་རྩ་གསུམ་མ་ལུས་འདུས་པའི་དངོས། །ཁྲུག་འཐུང་རྡོ་རྗེ་གྲོ་ལོད་རྩལ་ཉིད་ལ། །གསོལ་བ་འདེབས་སོ་འགལ་རྐྱེན་བར་ཆད་སོལ། །བསམ་དོན་ལྷུན་གྱིས་འགྲུབ་པར་བྱིན་གྱིས་རློབས། །ལུས་ལ་བདེ་
དྲོད་སྐྱེ་བར་བྱིན་གྱིས་རློབས། །ངག་ལ་བདེན་ཚིག་གྲུབ་པར་བྱིན་གྱིས་རློབས། །སེམས་ལ་ཉམས་རྟོགས་འཆར་བར་བྱིན་གྱིས་རློབས། །སྐུ་གསུམ་མངོན་དུ་འགྱུར་བར་བྱིན་གྱིས་རློབས། །༧ ཞེས་པ་འདི་ནི་གྲུབ་དབང་རིན་
ཉིད་ཀྱི་གསང་ཡུམ་རྡོ་རྗེ་ཕག་མོའི་རྣམ་རོལ་ཆོས་དབྱིངས་ཡེ་ཤེས་སྒྲོལ་མ་ཉིད་ནས། འདི་ལྟར་ཞིག་དགོས་ཞེས་ཡང་ཡང་བསྐུལ་མ་གནང་བའི་བཞེད་སྐོངས་སུ། རྨོངས་རྟུལ་འདུ་གསུམ་པ་ཁྲག་འཐུང་རྡོ་རྗེ་གྲོ་ལོད་རྩལ་ལམ་རོལ་རྡོར་པས་སུག་ལས་
367
པོད།



རོལ་བའི་རྡོ་རྗེའི་གསུང་འབུམ།
བགྱིས་པ་ཀུན་ཏུ་དགེ་བར་གྱུར་ཅིག །མངྒ་ལཾ། ༈ ཨེ་མ་ཧོ། སྣང་སྟོང་རོལ་བའི་རྡོ་རྗེ་སྐུ་ཡི་གར། །གྲག་སྟོང་རོལ་བའི་རྡོ་རྗེ་གསུང་གིས་གདངས། །རིག་སྟོང་རོལ་བའི་རྡོ་རྗེའི་ཐུགས་ཀྱི་གཤིས། །གསང་གསུམ་རོལ་བའི་རྡོ་
རྗེ་གསོལ་བ་འདེབས། །དེ་ལྟར་འཁོར་འདས་ཆོས་རྣམས་མཉམ་ཉིད་དུ། །དཔལ་ལྡན་བླ་མའི་གསང་གསུམ་རོལ་བ་ལས། །གཞན་དུ་གྲུབ་པ་རྡུལ་ཙམ་མ་དམིགས་པའི། །རྟོགས་པ་འཁྲུལ་མེད་རྒྱུད་ལ་སྐྱེ་བར་ཤོག །
ཅེས་པ་འདི་ནི་དད་དམ་འགྱུར་མེད་ཇོ་བཙུན་མདོ་སྔགས་མཚོའི་ངོར། མུ་ཏོ་པ་ཝ་གཱིནྡྲ་རང་ཉིད་ཀྱིས་བྱུང་རྒྱལ་དུ་ཤར་མར་བྲིས་པ་དགེ །སརྦ་མངྒ་ལཾ། ༈ དུས་གསུམ་སངས་རྒྱས་ཀུན་གྱི་ངོ་བོ་ཉིད། །དཔལ་ལྡན་བླ་མ་རོལ་བའི་རྡོ་རྗེ་ལ།
མི་ཕྱེད་སྙིང་ནས་གུས་པས་གསོལ་བ་འདེབས། །འདོད་དོན་ཆོས་བཞིན་འགྲུབ་པར་བྱིན་གྱིས་རློབས། ། ༧ ཞེས་པ་འདི་ཡང་འགའ་ཞིག་གི་ངོར། ཝ་གཱིནྡྲ་རོལ་རྡོར་བས་སུག་ལས་བགྱིས་པ་དགེ །སརྦ་མངྒ་ལཾ། ༈ ན་མོ་གུ་རུ་བཛྲ་ཝ་
ར་ཧི་ཡེ། དུས་གསུམ་ཕྱོགས་བཅུ་བདེ་གཤེགས་དཔའ་བོའི་ཚོགས། །ཡོངས་འདུས་སྐྱབས་མཆོག་འཇིགས་མེད་ཆོས་ཀྱི་རྗེ། །འགྲོ་མགོན་རོལ་བའི་རྡོ་རྗེ་གསོལ་བ་འདེབས། །བསམ་པ་མྱུར་ཏུ་འགྲུབ་པར་བྱིན་གྱིས་
རློབས། །ཚེ་རབས་ཀུན་ཏུ་མཚན་ལྡན་བླ་མ་དང་། །འབྲལ་མེད་རྗེས་བཟུང་ས་ལམ་མྱུར་བསྒྲོད་དེ། །ཟུང་འཇུག་སྐུ་བཞིའི་ས་ལ་དབང་བསྒྱུར་ནས། །འགྲོ་ཀུན་སྲིད་ལས་སྒྲོལ་བའི་དཔའ་ཐོབ་ཤོག ། ༧ ཅེས་པ་འདི་ཡང་
368



༄༅། ། གྲུབ་པ་མཆོག་གི་དེད་དཔོན་ཆེན་པོའི་ཚེ་དབང་ཕྱག་རྒྱུ་ཌཱ་ཀིའི་རིགས་ཆོས་དབྱིངས་ཡེ་ཤེས་སྒྲོལ་མ་ཉིད་ནས་བསྐུལ་བའི་བཞེད་ངོར། རྨོངས་པ་ཝ་གཱིནྡྲའམ་རོལ་བའི་རྡོ་རྗེས་ཤར་མར་བྲིས་པའོ། །དགེའོ། ། ༈ ན་མོ་གུ་རུ་ཤྲཱི་ཙཀྲ་སམྦྷ་རཾ་
བཛྲ་ཝ་ར་ཧི་ཡེ། ཨེ་མ་ཧོ། གཞི་དབྱིངས་སྐྱེ་མེད་སྟོང་ཆེན་རྣམ་འབྱོར་མ། །གསལ་གདངས་འགགས་མེད་རང་རིག་བདེ་བ་མཆོག །གཉིས་མེད་ཟུང་འཇུག་རོལ་བའི་རྡོ་རྗེ་ལ། །རང་ངོ་ཤེས་པའི་ངང་ནས་གསོལ་བ་
འདེབས། །དཀྱིལ་འཁོར་གཙོ་བོ་དཔལ་མགོན་བླ་མ་ལ། །མི་ཕྱེད་སྙིང་ནས་གུས་པས་གསོལ་བཏབ་མཐུས། །གསང་གསུམ་རྡོ་རྗེ་བདག་རྒྱུད་བྱིན་རླབས་ནས། །བདེ་ཆེན་ཆོས་སྐུའི་ཀློང་དུ་གྲོལ་གྱུར་ཅིག །༧ ཅེས་པ་
འདི་ནི་དད་བརྩོན་དམ་ཚིག་གཙང་མའི་མཛོད་འཛིན་སྔགས་ཕྲུག་སྙིང་པོ་ཡག་ནས། ཡང་ཡང་བསྐུལ་ངོ་མ་ལྡོག་ཙམ་དུ། རྨོངས་རྟུལ་སྤྲང་འཁྱམ་འདུ་གསུམ་པ་པདྨ་རིག་འཛིན་རྩལ་ལམ་རོལ་རྡོར་པས་གང་ཤར་སོར་རྩེས་འདུ་བྱེད་བགྱིས་པ་དགེ་ལེགས་འཕེལ།
སརྦ་མངྒ་ལཾ། ༈ ན་མོ་གུ་རུ་ཤྲཱི་བཛྲ་ཧེ་རུ་ཀ་ཡེ། དུས་གསུམ་རྒྱལ་དང་ཁྲག་འཐུང་ཁྲོ་བོའི་ཚོགས། །ཀུན་གྱི་མཐུ་སྟོབས་ཡེ་ཤེས་རྡོ་རྗེ་ཆེར། །ཡོངས་ཤར་དཔལ་ལྡན་གློ་ལོད་རྩལ་མཆོག་ལ། །གསོལ་བ་འདེབས་སོ་
* མཆོག་ཐུན་དངོས་གྲུབ་སྩོལ། ། ༧ ཅེས་པ་འདི་ཡང་འཇའ་ཇོ་མོ་ནས་མིང་བཀྲ་འདི་ཉིད་ཚང་བ་ཞིག་བྲི་བར་བསྐུལ་མ་བྱུང་བར་བསྟེན། རྨོངས་པ་རྡོ་རྗེ་གྲོ་ལོད་རྩལ་ལམ་རོལ་རྡོར་བས་འཕྲལ་དུ་ཤར་མར་སུག་ལས་བགྱིས་པ་དགེ་ལེགས་འཕེལ། སརྦ་
369



རོལ་བའི་རྡོ་རྗེའི་གསུང་འབུམ།
མངྒ་ལཾ། ༈ ན་མོ་གུ་རུ་པདྨ་སམྦྷ་ཝ་ཡེ། ཨེ་མ་ཧོ། ལྷུན་གྲུབ་རང་བྱུང་པདྨ་འབུམ་ལྡན་དབུས། །ལེགས་འཁྲུངས་རིག་འཛིན་ཆེན་པོ་ཐོད་འཕྲེང་རྩལ། །བརྒྱུད་གསུམ་བླ་མ་གནས་གསུམ་མཁའ་འགྲོའི་ཚོགས། །འཁོར་
དང་བཅས་ལ་སྙིང་ནས་གསོལ་བ་འདེབས། །བདག་ཅག་མོས་པ་དག་པའི་བློ་མཚོ་རུ། །ཁྱེད་ཐུགས་དགོངས་དོན་བྱིན་རླབས་ལེགས་འཕོས་ཏེ། །འཁྲུལ་སྣང་ཡེ་ཤེས་ཆེན་པོར་གནས་འགྱུར་ནས། །རང་སྣང་འོག་མིན་
མཁའ་སྤྱོད་ས་ཐོབ་ཤོག །༧ ཅེས་པའི་གསོལ་འདེབས་འདི་ཉིད་ནི། །པདྨའི་མངག་གཞུག་ཕོ་ཉ་བ། །སྦས་པའི་རྣལ་འབྱོར་ཐུབ་བསྟན་ནས། །བསྐུལ་བས་ཐུགས་བཞེད་སྐོང་བའི་ཕྱིར། །པདྨ་རིག་རྩལ་འབོད་པའམ། །རོལ་བའི་རྡོ་རྗེ་ཞེས་བྱ་བས། །གང་
ཤར་ཤར་མར་བྲིས་པ་འདིས། །ཡོངས་ལ་དགེ་ཞིང་བཀྲ་ཤིས་ཤོག ། ༈ ན་མོ་གུ་རུ་བཛྲ་ཝཱ་ར་ཧི་ཡེ། འཕགས་པའི་ཡུལ་དུ་དཔལ་ལྡན་ནཱ་རོ་པ། །ཁ་བ་ཅན་དུ་གྲུབ་དབང་ཚར་བ་རྗེ། །མདོ་ཁམས་ལྗོངས་སུ་རོལ་བའི་རྡོ་རྗེ་སྟེ།
རྣམ་གསུམ་དབྱེར་མེད་ཞབས་ལ་གསོལ་བ་འདེབས། །བདག་འཛིན་སྲིད་པའི་རྩ་བ་དྲུང་ཕྱུངས་ནས། །བདག་མེད་གནས་ལུགས་དོན་ལ་དབང་འབྱོར་ཏེ། །བློ་འདས་དོན་དམ་རྡོ་རྗེ་ཕག་མོ་ཡི། །རང་ཞལ་མངོན་དུ་
མཐོང་བར་བྱིན་གྱིས་རློབས། །༧ ཞེས་པ་འདི་ཡང་ཆོས་ལ་མོས་པ་ཆོས་དབྱིངས་མཚོ་ནས་བསྐུལ་ངོར། རྨོངས་བན་ཝ་གཱིནྡྲའམ་རོལ་རྡོར་པས་ལྷ་དང་བླ་མའི་ལུང་བཞིན་གང་ཤར་འཆལ་གཏམ་དུ་སྨྲས་པ་དགེ་ལེགས་འཕེལ། ༈ ན་མོ་གུ་རུ་མཉྫའི་
370



-
དྲུག་
༄༅། ། ཡེ། རྒྱལ་ཀུན་ཡབ་གཅིག་འཇམ་དཔལ་རྡོ་རྗེ་ཡི། །གསང་གསུམ་ཡེ་ཤེས་རོལ་བའི་སྒྱུ་འཕྲུལ་གར། །རྨད་བྱུང་ཡོན་ཏན་རྩལ་ཆེན་རབ་རྫོགས་པའི། །མཚུངས་མེད་བླ་མ་དམ་པར་གསོལ་བ་འདེབས། །སྐྱེ
བའི་ཕྲེང་བར་བླ་མ་ལྷག་པའི་ལྷའི། །འབྲལ་མེད་རྗེས་བཟུང་ས་ལམ་མངོན་རྟོགས་ཀུན། །རིང་མིན་བསྒྲོད་ནས་རྡོ་རྗེ་འཛིན་པའི་ས། །མྱུར་ཐོབ་འགྲོ་འདྲེན་དཔལ་དུ་བདག་གྱུར་ཅིག །༧ ཅེས་པ་འདི་ནི་ཞི་དུལ་བག་ཡོད་
ལྷག་བསམ་དང་ལྡན་ཞིང་དད་དམ་འགྱུར་བ་མེད་པའི་ཇོ་བཙུན་དགེ་ཚུལ་མ་ངག་དབང་དགེ་འདུན་སྒྲོལ་མ་ནས་བསྐུལ་བའི་བཞེད་པ་སྐོང་ཕྱིར་ཏུ། རྨོང་རྟུལ་སྙོམ་ལས་པ་འཇམ་དཔལ་རོལ་བ་རྩལ་ཏུ་འབོད་པའམ་མིང་གཞན་འཇིགས་མེད་རོལ་བའི་རྡོ་རྗེར་
འབོད་པས་གང་ཤར་ཤར་མར་སོར་རྩེས་འདུ་བྱེད་བགྱིས་པ་བི་ཛ་ཡནྟུ། སརྦ་མངྒ་ལཾ། ༈ ན་མོ་གུ་རུ་རྒྱ་གྲྭ་ཝ་རྒྱལ་ཀུན་གསུང་གི་རྡོ་རྗེ་སྣང་མཐའི་གར། །དྲེགས་པ་ཟིལ་གནོན་དབང་ཆེན་ཧེ་རུ་ཀ །དབྱིངས་ཕྱུག་གར་དབང་
དགྱེས་མཛད་རོལ་བ་རྩལ། །མཚུངས་བྲལ་དཔལ་ལྡན་བླ་མར་གསོལ་བ་འདེབས། །བདག་རྟོག་རུ་ཏྲའི་དཔུང་ཚོགས་ཚར་བཅད་དེ། །སྐྱེ་མེད་དོན་དམ་གནད་ལ་མངའ་བརྙེས་ནས། །བློ་བྲལ་ཀ་དག་ཀུན་བཟང་
ཀ་ དགོངས་ཀློང་དུ། །སྐད་ཅིག་ཉིད་ལ་གྲོལ་བར་བྱིན་གྱིས་རློབས། ། ༧ ཞེས་པའི་གསོལ་འདེབས་ཆལ་ཆོལ་འདི་ཉིད་ནི། ལྷོ་རྒྱུད་འཛི་ཡུལ་ཀ་ཏོག་སྡེ་ནང་གི། །རིག་བཟང་བུ་མོ་རིག་བྱེད་སྒྲོལ་མ་ནས། །ལེགས་ལམ་ཐོབ་ཕྱིར་ལེགས་པར་བསྐུལ་
371



།
རོལ་བའི་རྡོ་རྗེའི་གསུང་འབུམ།
བའི་ངོར། །རྨོང་རྟུལ་སེར་གཟུགས་སྤྲང་སྨྱོན་འདུ་གསུམ་པ། །དབང་ཆེན་དགྱེས་པ་རྩལ་ཞེས་འབོད་པའམ། །དཔའ་བོ་འཇིགས་མེད་རོལ་པའི་རྡོ་རྗེ་ཡིས། །གང་ཤར་ཐོལ་བྱུང་ཚུལ་དུ་བྲིས་པ་དགེ །སརྦ་མངྒ་ལཾ། ༈ ན་མོ་གུ་རུ་བཛྲ་ཡོ་གི་ནཱི་ཡེ། རྨད་
བྱུང་ལྷན་སྐྱེས་བདེ་ཆེན་རོལ་བའི་འཕྲུལ། །ད་ལྟ་ངུར་སྨྲིག་འཆང་བའི་ཚུལ་སྟོན་ཀྱང་། །དོན་ལ་རྒྱལ་ཀུན་སྐྱེད་མཛད་རྡོ་རྗེའི་ཡུམ། །བླ་མ་མཁའ་སྤྱོད་དབང་མོར་གསོལ་བ་འདེབས། །ཁྱེད་ཀྱི་ཐུགས་རྗེའི་བྱིན་རླབས་
མཐུ་དཔལ་གྱིས། །སྣང་གྲག་དྲན་པའི་ཆོས་རྣམས་མ་ལུས་པ། །ཀུན་ཀྱང་ལྷ་སྔགས་ཆོས་སྐུའི་རོལ་བ་རུ། །ཡེ་ནས་གནས་པའི་རང་བཞིན་མངོན་གྱུར་ཅིག ། ༧ ཅེས་པའི་གསོལ་འདེབས་སྨོན་ཚིག་བཅས་པ་འདི་ནི། རྨེ་བའི་བླ་
མ་ལ་ཚུལ་ཁྲིམས་འོད་ཟེར་རིན་པོ་ཆེའི་སྐུ་སྲིང་དད་དམ་ལྡན་པའི་ཇོ་བཙུན་ལ་ཚེའི་མིང་ཅན་ནས། ཁྱོད་ཀྱིས་གསོལ་འདེབས་དད་པའི་གསོས་སྨན་ཞིག་ངེས་པར་དགོས་ཞེས་ནན་གྱིས་བསྐུལ་ངོ་མ་ལྡོག་ཙམ་དུ། རྨོངས་རྟུལ་སྔགས་རིགས་འདུ་གསུམ་པ་པདྨ་
རིག་འཛིན་ནམ་རོལ་རྡོར་པས་གང་ཤར་ཐོལ་གྱིས་བྲིས་པ་ཡོངས་ལ་དགེ་བར་གྱུར་ཅིག །སརྦ་མངྒ་ལཾ། ༈ ན་མོ་གུ་རུ་བཛྲ་དྷ་ར་ཡེ། ཨེ་མ་ཧོ། ཡེ་གཞི་ངོ་བོ་ཀ་དག་ཝ་ར་ཧི། །ཡེ་གདེང་མ་འགག་ལྷུན་གྲུབ་ཧེ་རུ་ཀ །ཡེ་ནས་དབྱེར་མེད་
རོལ་པའི་རྡོ་རྗེ་ལ། །གསོལ་བ་འདེབས་སོ་སྐུ་གསུམ་མངོན་གྱུར་ཤོག ། ༧ ཅེས་པ་འདི་ནི་དད་བརྩོན་དམ་ཚིག་རྣམ་པར་དག་པ་ཌཱ་ཀིའི་རིགས་ཅན་མེ་ཏོག་སྒྲོལ་མ་ནས་བསྐུལ་བའི་བཞེད་སྐོང་དུ། སྤྲང་འཁྱམས་འདུ་གསུམ་པ་པདྨ་རིག་འཛིན་
372



ཀ་
བདུན་
། རྩལ་ལམ་རོལ་རྡོར་བས་གང་ཤར་སུག་ལས་བགྱིས་པ་ཛ་ཡནྟུ། སརྦ་མངྒ་ལཾ། ན་མོ་གུ་རུ་བཛྲ་ཝ་ར་ཧི་ཡེ། ཟབ་གསང་གདམས་ངག་མཛོད་ལ་མངའ་དབང་བསྒྱུར། །ཐུགས་ཀློང་བྱམས་བརྩེ་བྱུང་སེམས་གཏེར་ལྡན་
པ། །དམ་ཆོས་བདུད་རྩིའི་དགའ་སྟོན་འགྱེད་པའི་དཔལ། །གདུལ་བྱ་རྒྱ་མཚོའི་མགོན་ལ་གསོལ་བ་འདེབས། །རྒྱལ་བ་ཀུན་ཡུམ་མཁའ་སྤྱོད་དབང་མོ་དང་། །དབྱེར་མེད་དཔལ་མགོན་བླ་མའི་བྱིན་རླབས་དང་།
རྣལ་འབྱོར་གསང་མཐའི་རིམ་གཉིས་བསྒོམས་པ་དང༌། །ཨོ་གསུམ་ལྡན་པའི་གསང་སྔགས་བཟླས་བརྗོད་མཐུས། །རིང་པོར་མི་འགྱང་གདན་ཐོག་འདི་ཉིད་ནས། །གཞི་ལམ་འབྲས་གསུམ་དབྱེར་མེད་ངོ་བོའི་
དབྱིངས། །གསང་བ་དོན་གྱི་རྡོ་རྗེ་ཕག་མོ་ཡི། །རང་ཞལ་རྗེན་པར་མངོན་སུམ་མཐོང་བར་ཤོག ། ༧ ཅེས་པ་འདི་ཡང་སྒྲུབ་ལ་གཅིག་ཏུ་གཞོལ་བའི་ཇོ་བཙུན་དད་བརྩོན་ལྡན་པ་ལབ་སྒྲོན་སྐྱིད་ནས། ནན་གྱིས་བསྐུལ་བའི་གཡར་ངོ་མ་ལྡོག་
ཙམ་དུ། རྨོངས་རྟུལ་སྔགས་རིགས་འདུ་གསུམ་པ་ངག་དབང་བྱམས་པ་ཆོས་དཔལ་རྒྱ་མཚོའམ་རོལ་རྡོར་པས་གང་ཤར་སུག་ལས་བགྱིས་པ་ཛ་ཡནྟུ། ༈ ན་མོ་གུ་རུ་མཉྫ་ཤྲཱི་ཡེ། རྒྱལ་ཀུན་ཡབ་གཅིག་ངག་དབང་འཇམ་དཔལ་དང་། །དབྱེར་
མེད་བཀའ་བཏེར་བསྟན་འཛིན་རྒྱ་མཚོའི་གཙོ། །བཤད་སྒྲུབ་དར་ཞིང་རྒྱུས་མཛད་འཕྲིན་ལས་ཅན། །མཚུངས་བྲལ་རོལ་བའི་རྡོ་རྗེར་གསོལ་བ་འདེབས། །བླ་མ་ལྷག་པའི་ལྷ་མཆོག་དབྱེར་མེད་ཀྱི། །གསང་གསུམ་
373



རོལ་བའི་རྡོ་རྗེའི་གསུང་འབུམ།
རྡོ་རྗེའི་བྱིན་རླབས་མཐུ་དཔལ་གྱིས། །མ་དག་སྒྱུ་མའི་འཕྲུལ་འཁོར་དབྱིངས་སུ་ཡལ། །གདོད་མའི་མགོན་པོའི་རང་ཞལ་མཇལ་བར་ཤོག །༧ ཅེས་པ་འདི་ཡང་མོས་གུས་ལྷག་བསམ་ཅན་གྱི་བཙུན་མ་བློ་བཟང་སྒྲོལ་མ་ནས་བསྐུལ་
བའི་གཡར་ཁྲལ་ཙམ་དུ། རྨོངས་བན་རྒྱལ་ཁམས་པ་ངག་དབང་བསྟན་པ་དར་རྒྱས་སམ་རོལ་རྡོར་པས་གང་ཤར་ཐོལ་གྱིས་བྲིས་པ་དགེ་ལེགས་མཆོག་ཏུ་གྱུར་ཅིག །སརྦ་མངྒ་ལཾ། ༈ ན་མོ་གུ་རུ་བཛྲ་དྷ་ར་ཡེ། ཨེ་མ་ཧོ། སྣང་བ་ཐབས་ཀྱིས་རང་
བཞིན་བདེ་བའི་མཆོག །སྟོང་པ་ཤེས་རབ་ངོ་བོ་རྗེ་བཙུན་མ། །ཟུང་འཇུག་སྐུ་བཞིའི་བདག་ཉིད་འཁོར་ལོའི་མགོན། །འཇིགས་བྲལ་རོལ་བའི་རྡོ་རྗེར་གསོལ་བ་འདེབས། །གང་གི་གསང་གསུམ་རྡོ་རྗེའི་མཐུ་བྱིན་
གྱིས། །དང་པོའི་སངས་རྒྱས་བདེ་གཤེགས་སྙིང་པོ་ཅན། །ཀུན་གྱི་རང་བཞིན་དག་པ་གཉིས་ལྡན་གྱི། །རང་རིག་བླ་མར་མངོན་སུམ་མཇལ་བར་ཤོག ། ༧ ཅེས་པ་འདི་ནི་རྗེ་བླ་མ་ཆོས་ཀྱི་རྒྱལ་མཚན་རིན་པོ་ཆེའི་སྐུ་སྲིང་གསང་བ་
སྔགས་ཀྱི་རྣལ་འབྱོར་ལ་བརྩོན་པའི་སྐལ་བ་ཅན་གྱི། ཇོ་བཙུན་བྱང་ཆུབ་སྒྲོལ་མ་ཉིད་ནས་བསྐུལ་བའི་གཡར་ངོ་མ་ལྡོག་པར། སྔགས་བཙུན་འདུ་གསུམ་པ་ཀུན་ཏུ་རྒྱུ་ཝ་གཱིནྡྲའམ་རོལ་རྡོར་པས་གང་ཤར་མ་བཅོས་སུག་ལས་བགྱིས་པ་དགེ་ལེགས་འཕེལ། སརྦ་
མངྒ་ལཾ། ༈ ན་མོ་གུ་རུ་མཉྫཤྲཱི་ཡེ། རྒྱལ་བ་ཀུན་གྱི་གསང་གསུམ་རོལ་བའི་ཁམས། །གཅིག་ཏུ་བསྡུས་པ་རྡོ་རྗེ་འཛིན་པའི་སྐུར། །ཡོངས་ཤར་སྐྱབས་གནས་ཀུན་འདུས་ཆོས་ཀྱི་རྗེ། །མཚུངས་མེད་བླ་མའི་ཞབས་ལ་
374



བརྒྱུད་
༣ ༄༅། །གསོལ་བ་འདེབས། །༧ ཞེས་པ་འདི་ཡང་བསམ་གཏན་འཕེལ་རྒྱས་གླིང་གི་དབུ་མཛད་ཆེན་མོ་རྣམ་དཔྱོད་ཀྱི་པདྨོ་མཆོག་ཏུ་བཞད་པའི་དགེ་སློང་ལུང་རིགས་རྒྱ་མཚོ་ནས། འདི་འདྲ་ཞིག་དགོན་དེའི་ཚོགས་འདོན་དུ་དགོས་ཚུལ་གྱི་བསྐུལ་མ་བྱུང་
བའི་བཞེད་ངོར། རྨོངས་རྟུལ་རྒྱལ་ཁམས་པ་ཝ་གཱིནྡྲ་འམ་རོལ་བས་སུག་ལས་བགྱིས་པ་ཛ་ཡནྟུ། སརྦ་མངྒ་ལཾ། ༈ དུས་གསུམ་རྒྱལ་བ་རྒྱ་མཚོའི་གསང་གསུམ་གཏེར། །གཞན་ཕན་འཕྲིན་ལས་བཟང་པོའི་དཔལ་ཡོན་ཅན། །ཐུབ་
བསྟན་ཆོས་ཀྱི་ཉི་མ་དགེ་ལེགས་དཔལ། །འཇིགས་མེད་རོལ་བའི་རྡོ་རྗེ་གསོལ་བ་འདེབས། ། ༧ ཞེས་པའང་སྐྱེས་མཆོག་ཆོས་དབྱིངས་རང་གྲོལ་གྱི་ཐུགས་བཞེད་བསྐང་ཕྱིར། རོལ་མིང་བས་སོ། །དགེའོ། ། ༈ ན་མོ་གུ་རུ་མཉྫགྷོ་ཥ་
ཡ། ཕུལ་བྱུང་བྱམས་པས་འགྲོ་བ་འདྲེན་པའི་དཔལ། །ཟབ་རྒྱས་སྙན་བརྒྱུད་གདམས་ངག་མཛོད་ལ་དབང་། །རིས་མེད་བཤད་སྒྲུབ་བསྟན་པའི་རྒྱལ་མཚན་མཆོག །མི་ནུབ་དར་ཞིང་རྒྱས་ལ་གསོལ་བ་འདེབས། །སྐྱེ་
བའི་ཕྲེང་བར་དཔལ་ལྡན་བླ་མ་དང་། །མི་འབྲལ་ཐེག་མཆོག་ཆོས་ལ་ལོངས་སྤྱོད་ཅིང་། །གེགས་མེད་བྱང་ཆུབ་སྒྲུབ་པ་མཐར་ཕྱིན་ནས། །ཟུང་འཇུག་རྡོ་རྗེ་འཛིན་པ་མྱུར་ཐོབ་ཤོག ། ༧ ཅེས་པ་འདི་ཡང་དམ་པའི་ལྷ་ཆོས་ཁོ་
རྐ་ན་ལ་གཞོལ་པའི་བཙུན་མི་དད་བརྩོན་ལྡན་པ་སྒོམ་ཁང་བཟང་མོ་ནས་བསྐུལ་བའི་བཞེད་ངོ་མ་ལྡོག་ཙམ་དུ། རྨོངས་རྟུལ་རིག་སྔགས་འཆང་བ་འདུ་གསུམ་པ་ཝ་གཱིནྡྲའམ་རོལ་རྡོར་བས་མགྱོགས་པར་སུག་ལས་བགྱིས་པའོ། །དགེའོ། ། ༈ ན་མོ་གུ་རུ་ཝ་ར་
375



རོལ་བའི་རྡོ་རྗེའི་གསུང་འབུམ།
ཧི་ཡེ། །དཔལ་ལྡན་ལྷན་སྐྱེས་ཡེ་ཤེས་རོལ་བའི་གར། །གསུམ་ལྡན་རྡོ་རྗེ་འཛིན་པའི་ཚུལ་འཆང་བ། །སྐྱབས་ཀུན་ངོ་བོ་དྲིན་ཆེན་བླ་མ་ལ། །མི་ཕྱེད་སྙིང་ནས་གུས་པས་གསོལ་བ་འདེབས། །ཁྱེད་ཀྱི་སྐུ་གསུང་ཐུགས་
ཡོན་འཕྲིན་ལས་རྣམས། །མཐོང་ཐོས་དྲན་རེག་གཏམ་གྱིས་འབྲེལ་ཚད་ཀུན། །ཐོག་མཐའ་བར་དུ་དགེ་བའི་དཔལ་ལྡན་པའི། །བསླུ་མེད་རྡོ་རྗེའི་བཀའ་ལུང་ཇི་བཞིན་དུ། །འདི་ཕྱི་བར་དོའི་གནས་སྐབས་ཐམས་ཅད་
དུ། །མི་འབྲལ་བརྩེ་བས་དགྱེས་བཞིན་རྗེས་བཟུང་ནས། །གསང་གསུམ་མི་འགྱུར་རྡོ་རྗེའི་མཐུ་དཔལ་གྱིས། །བདག་རྒྱུད་སྨིན་ཅིང་གྲོལ་བར་བྱིན་གྱིས་རློབས། །དེ་ལྟར་རྩེ་གཅིག་གསོལ་བ་བཏབ་པའི་མཐུས།
གཟུང་འཛིན་འཁྲུལ་བའི་རྣམ་རྟོག་རང་སར་ཡལ། །གསལ་སྟོང་ཟུང་འཇུག་དོན་གྱི་རྣལ་འབྱོར་མའི། །རང་ཞལ་སྒྲིབ་མེད་མངོན་སུམ་མཐོང་བར་ཤོག །༧ ཅེས་པའི་གསོལ་འདེབས་སྨོན་ཚིག་དང་བཅས་པ་འདི་ནི། རྒྱལ་རོང་ཁྲོ་
སྐྱབས་ཡུལ་གྱི་གྲྭ་རིགས་དད་དམ་འགྱུར་པ་མེད་པའི་བཙུན་པ་ངག་དབང་རིགས་བཟང་ནས་ནན་གྱིས་བསྐུལ་བའི་གཡར་ངོ་མ་ལྡོག་ཙམ་དུ། རྨོངས་རྟུལ་སྤྲང་པོ་ཝ་གཱིནྡྲའམ་མིང་གཞན་རོལ་རྡོར་པས་སུག་ལས་བགྱིས་པ་ཛ་ཡནྟུ། སརྦ་མངྒ་ལཾ། ༈ ན་མོ་གུ་
རུ་མཉྫ་ཤྲཱི་ཛྙཱ་ན་ས་ཏཱ་ཡ། བྱམས་བརྩེ་ནུས་པའི་གཏེར་ཆེན་འགྲོ་བའི་མགོན། །གསུང་ངག་གདམས་པའི་མཛོད་ལ་མངའ་དབང་བསྒྱུར། །ལུང་རྟོགས་བསྟན་པའི་རྒྱལ་མཚན་འཛིན་པའི་གཙོ། །འཕྲིན་ལས་དར་ཞིང་
376



a
དགུ་
༄༅། །རྒྱུས་ལ་གསོལ་བ་འདེབས། །དེང་ནས་སྐྱེ་ཞིང་སྐྱེ་བ་ཐམས་ཅད་དུ། །མཚན་ལྡན་བླ་མ་མཆོག་དང་མི་འབྲལ་ཞིང་། །ཟབ་རྒྱས་བདུད་རྩིའི་དགའ་སྟོན་རབ་མྱང་ནས། །འགྲོ་བ་འདྲེན་པའི་དཔལ་དུ་བདག་
གྱུར་ཅིག །༧ ཅེས་པ་འདི་ཡང་བཤད་སྒྲུབ་དར་རྒྱས་གླིང་གི་བཟོ་རིག་ལ་བློ་གྲོས་ཡངས་པའི་བཙུན་པ་ངག་དབང་མཁས་གྲུབ་ནས་ནན་གྱིས་བསྐུལ་བའི་བཞེད་ངོར། རྨོངས་རྟུལ་སྤྲང་འཁྱམ་འདུ་གསུམ་པ་ཝ་གཱིནྡྲའམ་རོལ་རྡོར་བས་སུག་ལས་བགྱིས་པ་དགེ །
སརྦ་མངྒ་ལཾ། ༈ ན་མོ་གུ་རུ་སྭ་ར་སྭ་སྟི་ཡེ། འཇམ་མགོན་ངག་གི་དབང་ཕྱུག་ས་སྐྱ་པའི། །དྲི་མེད་ལུགས་བཟང་བསྟན་པ་རིན་པོ་ཆེ། །ཕྱོགས་དུས་ཀུན་ཏུ་དར་ཞིང་རྒྱུས་མཛད་པའི། །མཚུངས་བྲལ་དཔལ་ལྡན་བླ་མར་
གསོལ་བ་འདེབས། །གང་གི་ཐུགས་རྗེའི་བྱིན་རླབས་མཐུ་དཔལ་གྱིས། །སྒོ་གསུམ་སྒྲིབ་ཚོགས་ལྷག་མེད་རབ་སྦྱངས་ཏེ། །གསང་གསུམ་རྡོ་རྗེས་བདག་རྒྱུད་ཡོངས་སྨིན་ནས། །མཐའ་ཡས་ལུས་ཅན་སྒྲོལ་བའི་དཔལ་
ཐོབ་ཤོག །༧ ཅེས་པ་འདི་ཡང་རག་ཙ་དགོན་གྱི་དགེ་ཚུལ་བློ་སྤྱན་མཆོག་ཏུ་གསལ་བའི་བཙུན་པ་ངག་དབང་སྦྱིན་པ་ནས་ཡང་ཡང་བསྐུལ་བའི་ཞལ་ངོ་མ་ལྡོག་ཙམ་དུ། རྨོངས་རྟུལ་སྔགས་རིགས་འདུ་གསུམ་པ་ཝ་གཱིནྡྲའམ་རོལ་རྡོར་པས་བྲིས་པ་དགེ་ལེགས་
* འཕེལ། སརྦ་མངྒ་ལཾ། ༈ ན་མོ་གུ་རུ་བཛྲ་ཝ་ར་ཧི་ཡེ། རྣམ་དག་ཁྲིམས་ཀྱིས་དཔག་བསམ་ལྗོན་བཟང་ལ། །བྱམས་བརྩེ་བྱང་ཆུབ་སེམས་ཀྱི་ལོ་འདབ་རྒྱས། །རང་རིག་དོན་གྱི་འབྲས་མཆོག་ཡོངས་སྨིན་པའི། །འཇིགས་
377



རོལ་བའི་རྡོ་རྗེའི་གསུང་འབུམ།
བྱཱལ་རོལ་བའི་རྡོ་རྗེར་གསོལ་བ་འདེབས། །གང་གི་གསང་གསུམ་བྱིན་རླབས་རླུང་ཤུགས་ཀྱིས། །བདག་རྟོག་གཉིས་སྣང་ཆུ་འཛིན་མཐར་བྱས་ནས། །རིག་སྟོང་ཟུང་འཇུག་འོད་གསལ་ཉི་གཞོན་གྱི། །རང་ཞལ་རྗེན་
པར་མངོན་སུམ་མཐོང་བར་ཤོག །༧ ཅེས་པ་འདི་ཡང་ཞི་དུལ་དད་དམ་གཙང་མའི་ནོར་ལྡན་བཙུན་མ་དངོས་གྲུབ་མཚོ་ཉིད་ཀྱི་ངོར། རྨོངས་རྟུལ་འདུ་གསུམ་པ་ཕ་རྒན་རོལ་བའི་རྡོ་རྗེས་གང་ཤར་མགྱོགས་རྩིས་སུ་བྲིས་པ་དགེ་ཞིང་བཀྲ་ཤིས་པར་གྱུར་ཅིག །
༈ ན་མོ་གུ་རུ་བཛྲ་ཡོ་གི་ནཱི་ཡེ། ཆོས་རྣམས་ཡེ་ནས་གནོད་བྲལ་གཞི་ལ་དག །སྟོང་དང་སྙིང་རྗེ་དབྱེར་མེད་ཟུང་དུ་འཇུག །འཁྲུལ་བ་རང་སངས་ཡེ་དག་ཆེན་པོ་ལ། །ཡེ་ནས་རོལ་བའི་རྡོ་རྗེར་གསོལ་བ་འདེབས། །
ཁྱེད་ཀྱི་གསང་གསུམ་མི་ཟད་རྒྱན་འཁོར་མཐུས། །བདག་སོགས་གདུལ་བྱའི་སྒོ་གསུམ་ཡོངས་སྨིན་ནས། །རིམ་གཉིས་ཟབ་མོའི་བགྲོད་པ་ཕ་མཐར་ཕྱིན། །སྐུ་གསུམ་འབྲས་བུ་མངོན་དུ་འགྱུར་བར་ཤོག །༧ ཅེས་པ་འདི་
ཡང་མོས་གུས་ལྡན་པའི་སྦྱིན་བདག་མོ་དུང་སྒྲོན་མིང་ཅན་ནས་ཁྱོད་ཀྱི་གསོལ་འདེབས་ཞིག་ངེས་པར་བྲི་དགོས་ཚུལ་གྱི་བསྐུལ་མ་བྱུང་བའི་གཡར་ཁྲལ་ཙམ་དུ། རྨོངས་རྟུལ་འདུ་ཤེས་གསུམ་པ་ཝ་གཱིནྡྲའམ་རོལ་རྡོར་བས་གང་ཤར་ཐོལ་གྱིས་བྲིས་པ་དགེ་བར་
གྱུར་ཅིག ། ༈ ན་མོ་གུ་རུ་ཤྲཱི་ཙཀྲ་སམྦྷ་རཾ་བཛྲ་ཝ་ར་ཧི་ཡེ། དཔལ་ལྡན་ལྷན་སྐྱེས་གཞོན་ནུ་བདེ་བ་མཆོག །སྟོང་ཆེན་རྡོ་རྗེ་བཙུན་མོས་རྟག་འཁྱུད་པ། །གཉིས་མེད་ཟུང་འཇུག་ཐུགས་རྗེ་སྤྲུལ་བའི་གར། །སྣ་ཚོགས་རང་
378



༣
བཅུ་
༄༅། ། གྲུལ་ཞབས་ལ་གསོལ་བ་འདེབས། །འཁོར་འདས་ཆོས་ཀུན་ཡེ་གཞི་གདོད་མ་ནས། །རང་རིག་བླ་མ་རྒྱལ་ཡུམ་རྣལ་འབྱོར་མའི། །རྟེན་དང་བརྟེན་པའི་དཀྱིལ་འཁོར་ཡོངས་ཤར་བ། །དེང་ནས་མངོན་སུམ་
མཐོང་བར་བྱིན་གྱིས་རློབས། །༧ ཞེས་པ་འདི་ཡང་སྔ་འགྱུར་རིང་ལུགས་འཛིན་པའི་གཙུག་རྒྱན་གནས་ནང་གུ་རུ་རིག་འཛིན་གྱི་ཡང་སྤྲུལ་རིན་པོ་ཆེའི་སྐུ་སྲིང་དད་བརྩོན་དམ་གཙང་བཙུན་མ་ཚུལ་ཁྲིམས་སྒྲོལ་མ་ནས་ཆེད་དུ་བསྐུལ་ངོ་མ་ལྡོག་ཙམ་དུ།
རྨོངས་བན་སྤྲང་འཁྱམས་པ་སྣ་ཚོགས་རང་གྲོལ་ལམ་རོལ་རྡོར་བས་ཆལ་ཆོལ་འཕྲལ་དུ་སུག་ལས་བགྱིས་པའོ། །དགེའོ། ། ༈ ན་མོ་གུ་རུ་མཉྫཤྲཱི་ཡེ། དུས་གསུམ་རྒྱལ་བའི་གསུང་གི་ཟློས་གར་མཆོག །མཁྱེན་རབ་དབང་ཕྱུག་འཇམ་
དཔལ་རྡོ་རྗེ་ཡི། །གསང་གསུམ་རོལ་བའི་རྩལ་ཆེན་རབ་རྫོགས་པ། །མཚུངས་བྲལ་སྤྲུལ་བའི་སྐུ་ལ་གསོལ་བ་འདེབས། །གང་གི་ཐུགས་རྗེའི་བྱིན་རླབས་རླུང་ཤུགས་ཀྱིས། །མ་རིག་རྨོངས་པའི་སྤྲིན་ཚོགས་མཐར་
བྱས་ཏེ། །ཇི་ལྟ་ཇི་སྙེད་ཤེས་བྱའི་གནས་ཚུལ་ལ། །ཐོགས་མེད་འཇུག་པའི་ཤེས་རབ་སྒོ་འཕར་བརྒྱ། །ད་ལྟ་ཉིད་དུ་བདག་ལ་རབ་བསྩལ་ནས། །བློ་མཆོག་སྣང་བའི་གཏེར་ཆེན་གྲོལ་བར་ཤོག །༧ ཅེས་པ་འདི་ཡང་རང་ཉིད་
ཀྵ ཀྱི་ཚ་མོ་དད་དམ་འགྱུར་བ་མེད་པའི་བཙུན་མ་གཞོན་ནུ་མ་ཟབ་གསལ་མཚོ་ཉིད་ནས་ལེགས་པར་བསྐུལ་ངོ་མ་ལྡོག་ཙམ་དུ། རྨོངས་བན་འདུ་གསུམ་པ་འཇམ་དཔལ་རོལ་བ་རྩལ་ལམ་རོལ་རྡོར་བས་གང་དྲན་སོར་རྩེས་འདུ་བྱེད་འཕྲལ་དུ་བགྱིས་པའོ། །དགེ་
379



རོལ་བའི་རྡོ་རྗེའི་གསུང་འབུམ།
ཞིང་བཀྲ་ཤིས་པར་གྱུར་ཅིག ། ༈ ན་མོ་གུ་རུ་བཛྲ་སཏྭ་ཡ། ཨེ་མ་ཧོ། ཀུན་ཁྱབ་ཀུན་གྱི་རང་བཞིན་ཆེ། །ཁྱབ་བདག་རྡོ་རྗེ་སེམས་དཔའ་དང་། །དབྱེར་མེད་རོལ་བའི་རྡོ་རྗེ་ལ། །གསོལ་བ་འདེབས་སོ་བྱིན་གྱིས་རློབས། །
རྒྱལ་བ་ཀུན་གྱི་སྐུ་ཡི་གར། །གཅིག་ཏུ་འདུས་པ་བླ་མའི་སྐུ། །བླ་མའི་སྐུ་ལ་གསོལ་བ་འདེབས། །བདག་གི་ལུས་ལ་བྱིན་གྱིས་རློབས། །རྒྱལ་བ་ཀུན་གྱི་གསུང་གི་གདངས། །གཅིག་ཏུ་འདུས་པ་བླ་མའི་གསུང་། །བླ་
མའི་གསུང་ལ་གསོལ་བ་འདེབས། །བདག་གི་ངག་ལ་བྱིན་གྱིས་རློབས། །རྒྱལ་བ་ཀུན་གྱི་ཐུགས་ཀྱི་ཀློང་། །གཅིག་ཏུ་འདུས་པ་བླ་མའི་ཐུགས། །བླ་མའི་ཐུགས་ལ་གསོལ་བ་འདེབས། །བདག་གི་ཡིད་ལ་བྱིན་གྱིས་
རློབས། །སྐྱབས་གནས་མ་ལུས་འདུས་པའི་བདག །དཔལ་ལྡན་བླ་མ་ཐུགས་རྗེའི་གཏེར། །ཁྱེད་ལས་རེ་ས་གཞན་མེད་པས། །གསོལ་བ་སྙིང་གི་དཀྱིལ་ནས་འདེབས། །བདག་གི་ལུས་ངག་ཡིད་གསུམ་གྱི། །སྒྲིབ་པ
ལྷག་མེད་རབ་སྦྱངས་ནས། །གསང་གསུམ་རྡོ་རྗེའི་རོལ་བ་རུ། །ད་ལྟ་ཉིད་དུ་སྨིན་པར་ཤོག །མཚུངས་མེད་དྲིན་ཆེན་བླ་མ་རྗེ། །ཁྱེད་ཐུགས་རང་སེམས་མི་ཕྱེད་པར། །དབྱེར་མེད་གཅིག་ཏུ་འདྲེས་པའི་ངང་། །སྐུ་གསུམ་
ཀློང་དུ་གྲོལ་གྱུར་ཅིག །མཁའ་མཉམ་མ་རྒན་འགྲོ་བ་ཀུན། །ཐབས་ཚུལ་དུ་མས་བདག་ཁོ་ནས། །ཟབ་གསང་ཆོས་ཀྱི་ཆར་ཕབས་ཏེ། །སྒྲོལ་བའི་མཐུ་དཔལ་མྱུར་ཐོབ་ཤོག ། ༧ ཅེས་པ་འདི་ཡང་རང་སློབ་རྒན་པོ་དད་དམ་
380
ཆོ་



༣
བཅུ་གཅིག་
༄༅། ། འགྱུར་བ་མེད་པ་རྨེའུ་སྐོར་གྲྭ་དབང་རྡོར་ནས་ཁྱོད་རང་གི་གསོལ་འདེབས་འདི་འདྲ་ཞིག་དགོས་ཞེས་ཡང་ཡང་བསྐུལ་བའི་གཡར་ཁྲལ་ཙམ་དུ། རྨོངས་བན་འདུ་གསུམ་པ་རྡོ་རྗེ་སེམས་དཔའ་འམ་རོལ་བའི་རྡོ་རྗེས་དཔལ་རིའི་གནས་མཆོག་མཁའ་
འགྲོ་འབུམ་རྫོང་ནས་ལྕགས་སྟག་ཟླ་བ་དང་པོའི་ཡར་ཚེས་བཅུ་བཞི་ལ་ཤར་མར་སུག་ལས་བགྱིས་པའོ། །དགེའོ། ། ༈ ན་མོ་གུ་རུ་བཛྲ་ཝ་ར་ཧི་ཡེ། །སྟོང་ཆེན་དབྱིངས་ཕྱུག་ཝ་ར་ཧི། །ལྷུན་གྲུབ་བདེ་ཆེན་ཧེ་རུ་ཀ །ཟུང་འཇུག་ཨོ་རྒྱུན་
རང་གྲོལ་ལ། །འདུ་འབྲལ་མེད་པར་གསོལ་བ་འདེབས། །གཉིས་འཛིན་འཁྲུལ་བ་དྲུང་ཕྱུངས་ནས། །སྣང་གྲག་རིག་གསུམ་རྣལ་འབྱོར་མའི། །གསང་གསུམ་རྡོ་རྗེ་རོལ་བ་རུ། །ཡེ་གནས་རང་གཞན་མངོན་གྱུར་ཤོག །
༧ ཅེས་པ་འདི་ཡང་པདྨའི་རྗེས་འཇུག་རྫོགས་པ་ཆེན་པོའི་རྣལ་འབྱོར་མཁྱེན་རྟོགས་ལྡན་པ་ཨོ་རྒྱན་རིག་འཛིན་རྡོ་རྗེ་ནས་ལྷ་རྫས་དང་བཅས་བསྐུལ་བས་ཐུགས་བཞེད་བསྐང་ཕྱིར། རྨོངས་བན་འདུ་གསུམ་པ་ཨོ་རྒྱན་རང་གྲོལ་ལམ་རོལ་རྡོར་བས་འཆལ་གཏམ་
དུ་སྨྲས་པ་དགེ་ལེགས་མཆོག་ཏུ་གྱུར་ཅིག །སརྦ་མངྒ་ལཾ། ༧ ན་མོ་གུ་རུ་ལོ་ཀི་ཤྭ་ར་མཉྫ་གྷོ་ཥ་བཛྲ་པཱ་ཎི་ཡེ། རྒྱལ་ཀུན་བྱམས་བརྩེ་འདུས་པ་འཇིག་རྟེན་མགོན། །མཁྱེན་རབ་ངག་གི་དབང་པོ་བློ་མཆོག་གཏེར། །གསང་ཆེན་
#* ཆོས་ཀྱི་མཛོད་འཛིན་མཐུ་སྟོབས་དཔལ། །སྐལ་བཟང་རྒྱ་མཚོའི་གཙོ་ལ་གསོལ་བ་འདེབས། །ཐུགས་རྗེའི་མངའ་བདག་ཁྱེད་ལ་གསོལ་བཏབ་མཐུས། །བདག་རྒྱུད་བྱང་ཆུབ་སེམས་ཀྱི་གཏེར་ཆེན་རྡོལ། །འཆད་རྩོད་
381



རོལ་བའི་རྡོ་རྗེའི་གསུང་འབུམ།
རྩོམ་ལ་ཐོགས་མེད་ཟླ་དང་བྲལ། །ས་གསུམ་ཡིད་ཅན་སྒྲོལ་བའི་མཐུ་ཐོབ་ཤོག །བསྟན་དང་འགྲོ་བའི་འཚོ་དཔལ་ཆེན་པོ་རུ། །རིང་མིན་མྱུར་ཏུ་འགྱུར་བར་བྱིན་གྱིས་རློབས། །༧ ཞེས་པ་འདི་ཡང་སྐྱེས་སྟོབས་ཀྱི་ཤེས་རབ་
སོགས་རྣམ་དཔྱོད་ཕུལ་ཏུ་ཕྱིན་པའི་སྐྱེས་བུ་པདྨ་འཕྲིན་ལས་རྣམ་རྒྱལ་དེ་ཉིད་རང་ལོ་གསུམ་གྱི་སྟེང་དུ་བདག་ལ་ཨ་ཞང་ཞེས་བོས་ནས། ང་ལ་ཁྱོད་ཀྱི་གསོལ་འདེབས་ཞིག་ཕྱོས་ཤིག་ཅེས་ལན་གྲངས་དྲུག་གི་བར་དུ་ཡང་ཡང་བསྐུལ་བས། བདག་ཀྱང་མཚར་ཏེ་
བྱིས་པ་འདི་ཙམ་ཆུང་ཡང་ཐོལ་བྱུང་དུ་བསྐུལ་བ་རྟེན་འབྲེལ་ལེགས་སྙམ་ནས་རྒྱལ་དབང་མཚོ་སྐྱེས་རྡོ་རྗེའི་རྒྱལ་ཚབ་དམ་པ་ཀུན་བཟང་ཉི་མས་གནང་བའི་མིང་བཀྲ་ཚང་བར་བྱས་ཏེ་དབེན་གནས་བདུད་འདུལ་ཕུག་ནས་བདག་རོལ་བའི་རྡོ་རྗེ་ཉིད་ཀྱིས་སོར་
རྩེས་འདུ་བྱེད་བགྱིས་པ་བི་ཛ་ཡནྟུ། མངྒ་ལཾ། ༈ ན་མོ་གུ་རུ་བཛྲ་ཝ་ར་ཧི་ཡེ། གཞི་དབྱིངས་བརྡལ་ཁྱབ་རྣམ་ཐར་གསུམ་ལྡན་ཀློང་། །གཞི་སྣང་མ་བཅོས་རང་རིག་རྣལ་འབྱོར་མར། །ཡེ་ནས་འདུ་འབྲལ་མེད་པར་རོལ་མཛད་
པའི། །དོན་དམ་རྡོ་རྗེའི་བླ་མར་གསོལ་བ་འདེབས། །འཁོར་འདས་ཆོས་ཀུན་ཡེ་སངས་རྒྱས་པ་ལ། །ཡང་སངས་རྒྱ་བའི་བཟོ་བཅོས་མི་བགྱིད་པར། །སོ་མ་རང་བཞག་རྒྱ་ཡན་ཆེན་པོའི་ངང་། །ཡེ་ཡིན་ཀུན་བཟང་
དགོངས་པ་མངོན་གྱུར་ཤོག ། ༧ ཅེས་པ་འདི་ཡང་གསོ་བ་རིག་པའི་གཞུང་ལུགས་ལ་མཁྱེན་དཔྱོད་མཁའ་ལྟར་ཡངས་པའི་རྫོགས་པ་ཆེན་པོའི་རྣལ་འབྱོར་བ་འཇིགས་མེད་བསམ་གཏན་རྡོ་རྗེ་ནས་ཁོ་བོའི་རྒྱུད་ཚོད་དང་མཚམ་པའི་བླ་མ་ཁྱེད་ཀྱི་གསོལ་
382



|
བཅུ་གཉིས་
ཟླ༄༅། ། འདེབས་སྨོན་ལམ་དང་བཅས་པ་ཞིག་ཅིས་ཀྱང་བྲི་དགོས་ཚུལ་གྱི་བསྐུལ་མ་གནང་བའི་བཞེད་སྐོངས་སུ་རྣམ་རིག་སྤྲེའུའི་འདུ་བྱེད་ལྟར་རྒོད་པའི་སྤྲང་སྨྱོན་འདུ་གསུམ་པ་ཝ་གཱིནྡྲའམ་རོལ་རྡོར་པས་བྱུང་རྒྱལ་དུ་གང་དྲན་བཅོས་བསྒྱུར་མ་བྱས་པར་
དབེན་གནས་རྗེ་འབངས་ཕུག་པ་ནས་སུག་ལས་བགྱིས་པ་ངོ་རེ་ཚ་ཧ་ཧ། དགེའོ། ། ༧ ན་མོ་གུ་རུ་མཉྫཤྲཱི་ཡེ། དུས་གསུམ་རྒྱལ་ཀུན་འདུས་པའི་ངོ་བོ་ཉིད། །གསུམ་ལྡན་ངུར་སྨྲིག་འཆང་བའི་རྣམ་རོལ་བ། །བཀའ་དྲིན་མཚུངས་མེད་
རོལ་བའི་རྡོ་རྗེ་ལ། །སྒོ་གསུམ་རྩེ་གཅིག་གུས་པས་གསོལ་བ་འདེབས། །མཆོག་གསུམ་རྩ་གསུམ་རྒྱ་མཚོའི་ཐུགས་རྗེ་དང་
། །ཆོས་དབྱིངས་རྣམ་དག་རྟེན་འབྲེལ་བསླུ་མེད་མཐུས། །དཔལ་ལྡན་བླ་མ་བསྟན་འགྲོའི་
དཔལ་ཆེན་པོའི། །ཞབས་པད་རྡོ་རྗེའི་ཁམས་ལྟར་བརྟན་གྱུར་ཅིག ། ༧ ཅེས་པའི་གསོལ་འདེབས་ཞབས་བརྟན་དང་བཅས་པ་འདི་ཡང་། དབེན་གནས་མཁའ་འགྲོ་འབུམ་རྫོང་གི་རི་ཁྲོད་པ་རྣམས་ཀྱི་ཚོགས་འདོན་དུ་དགོས་ཞེས་བསྔགས་འོས་
ཀྱི་ཡོན་ཏན་དམ་པའི་རྣམ་ཐར་གཙང་མའི་མཛོད་འཛིན་ཁྲི་དར་རྒྱས་དགོན་ཀྱི་བླ་མ་ཚུལ་ཁྲིམས་འོད་ཟེར་ཚང་ནས་བསྐུལ་བའི་ཐུགས་བཞེད་མ་ལྡོག་པར། རྨོངས་རྟུལ་འཆིང་བ་ཀུན་ལྡན་ཝ་གཱིནྡྲའམ་རོལ་རྡོར་བས་རྗེ་འབངས་ཕུག་ནས་སོར་རྩེས་
པ་སོར་རྩེས་འདུ་བྱེད་
# བགྱིས་པའོ། །དགེའོ། ། ༈ ན་མོ་གུ་རུ་ཛྙཱ་ན་ཌཱ་ཀི་ནི་ཡེ། རྒྱལ་ཀུན་ཡུམ་མཆོག་རྣལ་འབྱོར་མ་ཉིད་དང་། །དབྱེར་མེད་དཔའ་བོ་རོལ་བའི་རྡོ་རྗེ་ལ། །གསོལ་བ་འདེབས་སོ་བདག་རྒྱུད་བྱིན་རློབས་ལ། །འོག་མིན་མཁའ་
383



རོལ་བའི་རྡོ་རྗེའི་གསུང་འབུམ།
སྤྱོད་ཞིང་ལ་སྤྱོད་པར་ཤོག །༧ ཅེས་པ་འདི་ཡང་མོས་གུས་འགྱུར་མེད་འཛི་སྟོད་ཕུར་རྩ་འབུམ་གོ་དང་འཛི་སྨད་ར་འོབ་ཚེ་རིང་བཀྲ་ཤིས་གཉིས་ཀྱིས་བསྐུལ་ངོ་མ་ལྡོག་ཙམ་དུ། རྨོངས་བཙུན་འདུ་གསུམ་པ་ཝ་གཱིནྡྲའམ་རོལ་རྡོར་བས་དཔལ་རིའི་གནས་ལས་
ཤར་མར་སུག་ལས་བགྱིས་པ་དགེ །སརྦ་མངྒ་ལཾ། ༈ ན་མོ་གུ་རུ་པདྨ་ཊཱ་ཀི་བྷུ༔ ཨེ་མ་ཧོ། སྐྱེ་མེད་ངོ་བོ་བཛྲ་ཝ་ར་ཧི། །འགག་མེད་རང་བཞིན་ཙཀྲ་སམྦྷ་རཾ། །དབྱེར་མེད་ཟུང་འཇུག་ཧཱ་ས་བཛྲ་ལ། །གསོལ་བ་འདེབས་སོ་
བདག་རྒྱུད་བྱིན་གྱིས་རློབས། །གནས་སྐབས་ཕྱི་ནང་འགལ་རྐྱེན་ཀུན་ཞི་ཞིང་
། །བསམ་དོན་ཆོས་བཞིན་ལྷུན་གྱིས་འགྲུབ་པ་དང་
། །ས་ལམ་རྟོགས་པའི་ཡོན་ཏན་གོང་འཕེལ་ནས། །མཐར་ཐུག་སྐུ་གསུམ་དགོངས་པ་
མངོན་གྱུར་ཤོག ། ༧ ཅེས་པ་འདི་ཡང་མོས་གུས་འགྱུར་མེད་སོག་སྐོར་ངག་དབང་ཤེས་རབ་ནས་བསྐུལ་ངོ་མ་ལྡོག་ཙམ་དུ། རྨོངས་རྟུལ་འཆིང་
འཆིང་བ་དམ་པོས་ཀུན་ནས་བཅིང་བའི་བཙུན་གཟུགས་ཝ་གཱིནྡྲའམ་བཞད་པའི་རྡོ་རྗེ་ཞེས་འབོད་པ་དེས་གང་ཤར་
རྩེས་འདུ་བྱེད་བགྱིས་པ་དགེ་ཞིང་བཀྲ་ཤིས་པར་གྱུར་ཅིག །བི་ཛ་ཡནྟུ། ༈ ན་མོ་གུ་རུ་མཉྫ་ཤྲཱི་ཡེ། མཁས་གྲུབ་དབང་པོ་ནཱ་རོ་ཏ་པ་དང་། །དབྱེར་མེད་དྲིན་ཆེན་རོལ་བའི་རྡོ་རྗེ་ལ། །གསོལ་བ་འདེབས་སོ་བདག་རྒྱུད་བྱིན་རླབས་
ནས། །ལྷན་སྐྱེས་ཡེ་ཤེས་མངོན་དུ་སད་པར་ཤོག ། ༧ ཅེས་པ་འདི་ཡང་ལི་རྔ་བའི་ཇོ་བཙུན་དད་དམ་གཙང་མའི་དཔལ་ལྡན་ཆོས་ཉིད་སྒྲོལ་མ་ནས་བསྐུལ་ངོ་མི་ལྡོག་ཙམ་དུ། རྨོངས་བཙུན་འདུ་གསུམ་པ་ཝ་གཱིནྡྲའམ་རོལ་རྡོར་པས་གང་ཤར་ཀྱལ་ལབ་
384
ང་སོར་



བཅུ་གསུམ་
༄༅། ། ཏུ་སྨྲས་པའོ། །དགེ་ལེགས་འཕེལ། ༈ ན་མོ་གུ་རུ་མཉྫ་ཤྲཱི་ཡེ། གངས་ལྗོངས་བསྟན་པའི་སྣང་བྱེད་སཾ་བྷོ་ཊའི། །སྤྲུལ་བའི་ཟློས་གར་ངུར་སྨྲིག་ཟོལ་འཆང་བ། །བཀའ་དྲིན་མཚུངས་མེད་རོལ་བའི་རྡོ་རྗེ་ལ། །མི་
ཕྱེད་སྙིང་ནས་གུས་པས་གསོལ་བ་འདེབས། །བདག་ནི་སྐྱེ་བ་ཚེ་རབས་ཐམས་ཅད་དུ། །ཐོས་བསམ་བསྒོམས་དང་འཆད་རྩོད་རྩོམ་པ་ལ། །ཐོགས་མེད་འཇུག་པའི་བློ་མཆོག་སྣང་བའི་བཏེར། །རྗེ་བཙུན་འཇམ་དཔལ་
དབྱངས་དང་མཚུངས་པར་ཤོག ། ༧ ཅེས་པ་འདི་ཡང་གུས་ལྡན་འགའ་ཞིག་གིས་འདི་འདྲ་ཞིག་ཕྲིས་ཞེས་བསྐུལ་ངོ་མ་ལྡོག་པར་གཡར་ཁྲལ་ཙམ་དུ། རྨོངས་རྟུལ་སྤྲང་འཁྱམས་པ་ཝ་གཱིནྡྲའམ་རོལ་རྡོར་བས་ཤར་མར་སུག་ལས་བྱས་པ་དགེ །སརྦ་མངྒ་ལཾ།
༈ ན་མོ་གུ་རུ་བཛྲ་ཙཎྜ་ལི་ཡེ། རྒྱལ་བ་ཀུན་ཡུམ་རྣལ་འབྱོར་དབང་མོ་དང་། །དབྱེར་མེད་མཚུངས་བྲལ་རོལ་བའི་རྡོ་རྗེ་ལ། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །མཁའ་སྤྱོད་དག་པའི་ཞིང་དུ་འཁྲིད་
དུ་གསོལ། ། ༧ ཞེས་པ་འདི་ཡང་པདྨའི་རྒྱལ་ཚབ་དུ་མས་ཌཱ་ཀིའི་རིགས་སུ་ལུང་གིས་བསྔགས་པའི་བུ་མོ་གཞོན་ནུ་དད་དམ་དགེ་བ་གངྒཱ་མཚོ་ཉིད་ནས་བསྐུལ་བ་དོན་དང་ལྡན་ཕྱིར། རྨོངས་རྟུལ་སྔགས་རིག་འཛིན་པ་ཝ་གཱིནྡྲའམ་རོལ་རྡོར་བས་གང་ཤར་ཡུད་
#* ཙམ་ལ་རང་ཤོང་སྤྱིལ་བུ་ནས་བྲིས་པ་དགེ ། སརྦ་མངྒ་ལཾ། ༈ ན་མོ་གུ་རུ་རཏྣ་ཏྲ་ཡ་ཡ། ཨེ་མ་ཧོ། ངོ་བོ་མ་བཅོས་ཤེས་རབ་རྣལ་འབྱོར་མ། །རང་བཞིན་འགག་མེད་ཐབས་ཆེན་བདེ་བ་མཆོག །ཐུགས་རྗེ་ཀུན་ཁྱབ་རོལ་བའི་རྡོ་
385



རོལ་བའི་རྡོ་རྗེའི་གསུང་འབུམ།
རྗེ་ལ། །འདུ་འབྲལ་མེད་པའི་ངང་ནས་གསོལ་བ་འདེབས། །རང་སྣང་རྣམ་དག་འོག་མིན་མཁའ་
འ་སྤྱོད་ཞིང་། །རང་རིག་དོན་དམ་རྡོ་རྗེ་རྣལ་འབྱོར་མ། །རང་དང་འདུ་འབྲལ་མེད་པ་ངོ་ཤེས་ནས། །རང་ཞལ་དོན་གཉིས་
ལྷུན་གྱིས་འགྲུབ་གྱུར་ཅིག ། ༧ ཅེས་པ་འདི་ཡང་སྒ་གྲུབ་ཆེན་གྱིས་ཡེ་ཤེས་མཚོ་རྒྱལ་གྱི་སྤྲུལ་བ་ཡིན་པར་ལུང་བསྟན་པའི་བཙུན་མ་དད་བརྩོན་དམ་གཙང་སཾ་གྷ་ཏཱ་རེའི་བཞེད་ངོར། རྨོངས་བཙུན་འདུ་གསུམ་རིག་སྔགས་འཆང་པ་ཝ་གཱིནྡྲའམ་རོལ་རྡོར་
བས་བསམ་གཏན་འཕེལ་རྒྱས་གླིང་ནས་གང་ཤར་ཤར་མར་སྨྲས་པའོ། །དགེའོ། ། ༈ ན་མོ་གུ་རུ་བཛྲ་ཝ་ར་ཧི་ཡེ། གྲུབ་མཆོག་བཞད་པའི་རྡོ་རྗེའི་ཐུགས་གསང་འཕྲུལ། །སྙིགས་འགྲོའི་དཔལ་ཤར་ངུར་སྨྲིག་འཛིན་པའི་རྗེ། །རིས་
མེད་བསྟན་པ་སྤེལ་བའི་སྙིང་སྟོབས་ཅན། །པདྨ་རིག་འཛིན་ཞབས་ལ་གསོལ་བ་འདེབས། །ལྷན་སྐྱེས་མ་རིག་འཆིང་བས་དམ་འཁྱུད་པའི། །གཉིས་འཛིན་འཁྲུལ་བའི་རྟོག་ཚོགས་རང་ཞིག་སྟེ། །རང་སྣང་དོན་གྱི་
མཁའ་སྤྱོད་ས་ཐོབ་ནས། །འགྲོ་བ་ཀུན་ཀྱང་ཞིང་དེར་འགོད་པར་ཤོག ། ༧ ཅེས་པ་འདི་ཡང་མོས་གུས་དད་པའི་མཛོད་ལ་མངའ་དབང་བསྒྱུར་བ་རྡོ་སྟོད་ཇོ་བཙུན་ཨོ་རྒྱན་གུ་རུ་སྒྲོལ་མ་ནས་བསྐུལ་བཞེད་ངོར། རྨོངས་པ་གཡོ་ཟོལ་མཁན་པོ་པདྨ་
རིག་འཛིན་ནམ་རོལ་རྡོར་བས་གང་ཤར་བྲིས་པ་དགེ །སརྦ་མངྒ་ལཾ། ༈ ན་མོ་གུ་རུ་བཛྲ་པཱ་ཎི་ཡེ། འཇམ་མགོན་ངག་གི་དབང་པོ་ས་སྐྱ་པའི། །སྙན་བརྒྱུད་གདམས་པའི་བསྟན་པ་ཕྱོགས་ཀུན་ཏུ། །མི་ནུབ་དར་ཞིང་རྒྱས་པའི་སྙིང་
386



བཅུ་བཞི་
ཟ༄༅། ། སྟོབས་ཅན། །སྐྱེས་མཆོག་དམ་པའི་མགོན་ལ་གསོལ་བ་འདེབས། །གང་གི་མཁྱེན་བརྩེའི་ཆུ་ཁུར་ཕུང་པོ་ལས། །ཟབ་གསང་གདམས་པའི་གྲུ་ཆར་འབུམ་འཇོ་བས། །སྐལ་བཟང་ཡིད་ཀྱི་ཉམས་རྟོགས་
པདྨོའི་ཚལ། །རབ་རྒྱས་གྲུབ་གཉིས་འབྲས་བུར་ལོངས་སྤྱོད་ཤོག ། ༧ ཅེས་པ་འདི་ཡང་དམ་ཚིག་ཚུལ་བཞིན་བསྲུང་བའི་བཙུན་མ་ཐུབ་བསྟན་མཚོ་ཉིད་ནས་བསྐུལ་བའི་གཡར་ཁྲལ་ཙམ་དུ། རྨོངས་རྟུལ་སྨྱོན་པ་ཝ་གཱིནྡྲའམ་རོལ་རྡོར་བས་གང་
ཤར་བྲིས་པ་ཀུན་ནས་དགེ་བར་གྱུར་ཅིག །སརྦ་མངྒ་ལཾ། ༈ ན་མོ་གུ་རུ་བཛྲ་ཊཱ་ཀི་ནི་ཡེ། ཨེ་མ་ཧོ། ངོ་བོ་སྤྲོས་བྲལ་ཀ་དག་ཆོས་ཀྱི་སྐུ། །རང་བཞིན་འགག་མེད་ལྷུན་གྲུབ་ལོངས་སྤྱོད་སྐུ། །ཐུགས་རྗེ་ཀུན་ཁྱབ་གང་འདུལ་སྤྲུལ་
བའི་སྐུ། །སྐུ་གསུམ་རོལ་བའི་རྡོ་རྗེར་གསོལ་བ་འདེབས། །དེང་ནས་སྐྱེ་ཀུན་དམ་པའི་མགོན་ཁྱོད་ཀྱིས། །དགྱེས་བཞིན་རྗེས་བཟུང་འཁྲུལ་བྲལ་ཆོས་ལ་སྤྱོད། །བྱང་ཆུབ་སྒྲུབ་ལ་གེགས་མེད་མཐར་ཕྱིན་ཏེ། །འགྲོ་
རྣམས་འདྲེན་པའི་དཔལ་དུ་བདག་གྱུར་ཅིག །༧ ཅེས་པ་འདི་ཡང་དད་བརྩོན་དམ་གཙང་འཛི་སྲིབ་ཇོ་བཙུན་ཆོས་ཉིད་སྒྲོལ་མའི་མིང་ཅན་གྱིས་བསྐུལ་ངོར་མ་ལྡོག་ཙམ་དུ། རྨོངས་བན་འདུ་གསུམ་པ་ཝ་གཱིནྡྲའམ་རོལ་རྡོར་བས་ཤར་མར་བྲིས་པ་ཡོངས་
ཎ་ ལ་དགེ་བར་གྱུར་ཅིག །སརྦ་མངྒ་ལཾ། ༈ ན་མོ་གུ་རུ་མཉྫ་ཤྲཱི་ཡེ། མདོ་སྔགས་ཆོས་ཀྱི་སྲིད་ལ་དབང་བསྒྱུར་བའི། །བརྒྱུད་གསུམ་བླ་མའི་ཡེ་ཤེས་རོལ་བའི་འཕྲུལ། །གསང་གསུམ་རྡོ་རྗེའི་དབང་བསྐུར་བྱིན་རླབས་ཐོབ། །
387



རོལ་བའི་རྡོ་རྗེའི་གསུང་འབུམ།
བསྟན་འགྲོའི་དཔལ་མགོན་ཆེན་པོར་གསོལ་བ་འདེབས། །སྐྱེ་ཀུན་དམ་པའི་མགོན་གྱིས་རྗེས་སུ་བཟུང་། །ཟབ་རྒྱས་མདོ་སྔགས་གདམས་པའི་སྣོད་དུ་གྱུར། །ས་ལམ་ཡོན་ཏན་མ་ལུས་ཕ་མཐར་ཕྱིན། །མཐའ་ཡས་འགྲོ་འདྲེན་
དཔལ་དུ་བདག་གྱུར་ཅིག །༧ ཅེས་པའང་གཡུང་དྲུང་བོན་གྱི་རིགས་ལས་སོན་པའི་མཁྱེན་དཔྱོད་ཕུལ་ཕྱིན་སྒོ་གསུམ་ཞི་དུལ་དྲང་པོར་སྲོང་བའི་བཙུན་པ་བློ་གྲོས་མཐའ་ཡས་ནས་ནན་བསྐུལ་མཛད་པའི་བཞེད་པ་ལྡོག་མིན་ཙམ་དུ། རྨོངས་རྟུལ་གྱི་ན་བ་རོལ་མིང་འཛིན་
པས་སོ། །དགེའོ། ། ༈ ན་མོ་གུ་རུ་ཝ་ར་ཧི་ཡེ། རྒྱལ་ཡུམ་མཁའ་སྤྱོད་དབང་མོས་མངོན་སུམ་དུ། །རྗེས་བཟུང་མཁས་གྲུབ་ཚར་པའི་ཐུགས་རྗེའི་འཕྲུལ། །ཡོངས་ཤར་བསྟན་འགྲོའི་དཔལ་མགོན་བཀའ་དྲིན་ཅན། །རྗེ་བཙུན་རོལ་བའི་
རྡོ་རྗེར་གསོལ་བ་འདེབས། །ནམ་ཞིག་འདི་སྣང་ནུབ་པར་ཉེ་བའི་ཚེ། །བླ་མ་རྒྱལ་ཡུམ་དབང་མོས་དགྱེས་བཞིན་དུ། །ལག་པའི་མཁྲིག་མ་ནས་བཟུང་མཁའ་སྤྱོད་དུ། །ངོ་མཚར་ལྟས་བཟང་དང་བཅས་འཁྲིད་པར་ཤོག །༧ ཅེས་པ་
འདི་ཡང་རྡོ་ཡུལ་གྱིས་ཇོ་བཙུན་དད་དམ་དགེ་བའི་ངང་ཚུལ་ལྡན་པ་ཆོས་དབྱིངས་མིང་ཅན་ནས་བསྐུལ་བཞེད་མ་ལྡོག་པར། རྨོངས་བཙུན་འདུ་གསུམ་པ་ཝ་གཱིནྡྲའམ་རོལ་རྡོར་བས་དཔལ་རིའི་གནས་ལས་གང་ཤར་འཆལ་གཏམ་དུ་སྨྲས་པའོ། །དགེའོ། །༧ ན་མོ་གུ་རུ་བཛྲ་
ཡོ་གི་ནཱི་ཡེ། སྐུ་བཞིའི་བདག་ཉིད་དུས་གསུམ་རྒྱལ་ཀུན་དངོས། །འདི་ཕྱི་གཏན་གྱི་སྐྱབས་གཅིག་རིན་པོ་ཆེ། །བཀའ་དྲིན་མཚུངས་ཟླ་བྲལ་བ་ཐུགས་རྗེའི་གཏེར། །དཔལ་ལྡན་རོལ་བའི་རྡོ་རྗེར་གསོལ་བ་འདེབས། །ཁྱེད་ཀྱི་
388



༄༅། །གསང་གསུམ་བྱིན་རླབས་མཐུ་ནུས་ཀྱིས། །བདག་སོགས་ནམ་ཞིག་ཚེ་འཕོས་གྱུར་བའི་ཚེ། །དཔའ་བོ་མཁའ་འགྲོའི་བསུ་མའི་དཔུང་ཚོགས་བཅས། །མཁའ་སྤྱོད་དག་པའི་ཞིང་དུ་ལེགས་པར་ཁྲིད། །ས་ལམ་ཡོན་ཏན་མ་
ལུས་མྱུར་ཏུ་བསྒྲོད། །ཧེ་རུ་ཀ་དཔལ་གོ་འཕང་མཆོག་ཐོབ་ཤོག །༧ ཅེས་པ་འདི་ཡང་མོས་གུས་དད་པའི་པདྨོ་མཆོག་ཏུ་བཞད་པ་དགེ་སློང་ངག་དབང་ཚུལ་ཁྲིམས་ནས་བསྐུལ་བཞེད་མ་ལྡོག་ཙམ་དུ། རྨོངས་བན་འདུ་གསུམ་པ་སྤྲང་པོ་ཝ་གཱིནྡྲའམ་རོལ་རྡོར་པས་
གླུ ཤར་མར་སུག་ལས་བགྱིས་པ་དགེ ། མངྒ་ལཾ། ༈ ན་མོ་གུ་རུ་བཛྲ་ཝ་ར་ཧི་ཡེ། རྒྱུད་ཀྱི་རྒྱལ་པོ་རྣལ་འབྱོར་གསང་མཐའི་བཅུད། །གྲུབ་དབང་ནཱ་རོ་ཏ་བའི་ཐུགས་གསང་མཛོད། །རིས་མེད་འགྲོ་ལ་སྤེལ་བའི་གཉེན་གཅིག་པུ། །པདྨ་རིག་
འཛིན་རྡོ་རྗེར་གསོལ་བ་འདེབས། །ཁྱེད་ལ་རྩེ་གཅིག་གསོལ་བ་བཏབ་པའི་མཐུས། །གནས་སྐབས་ཚེ་རིང་ནད་མེད་བར་ཆད་ཞི། །ཕྱིར་མར་མཁའ་སྤྱོད་དག་པའི་ཞིང་ཁམས་སུ། །འཁྲིད་པའི་དེད་དཔོན་དམ་པ་ལེགས་མཛད་
ནས། །ས་ལམ་ཉམས་རྟོགས་ཡོན་ཏན་མཐར་སོན་ཏེ། །སྟོབས་བཅུ་མངའ་བའི་གོ་འཕང་མཆོག་བརྙེས་ནས། །གང་ལ་གང་འདུལ་ཐབས་ཚུལ་སྣ་ཚོགས་ཀྱིས། །ཁམས་གསུམ་འཁོར་བ་དོང་ནས་སྤྲུགས་པར་ཤོག །༧ ཅེས་པ་འདི་
W ཡང་ཁམས་ཕྱོགས་ཁྱུང་པོའི་ཡུལ་གྱི་ཇོ་བཙུན་དད་དམ་དག་པའི་སྣང་བ་མཆོག་ལྡན་ཤེས་རབ་མཚོ་ཉིད་ནས་བསྐུལ་པའི་གཡར་ཁྲལ་ཙམ་དུ། རྨོངས་བཙུན་རྒྱལ་ཁམས་པ་ཝ་གཱིནྡྲའམ་པདྨ་རིག་འཛིན་ཞེས་འབོད་པ་གང་དེས་ཤར་མར་སུག་ལས་བགྱིས་པའོ། །དགེའོ། །
389
R



རོལ་བའི་རྡོ་རྗེའི་གསུང་འབུམ།
༄༅། །དཔལ་ལྡན་བླ་མ་དམ་པ་མཆོག་ལ་མཚན་གྱི་རྣམ་གྲངས་སྣ་ཚོགས་ཀྱི་སྒོ་ནས་གསོལ་བ་འདེབས་པ་བྱིན་བརླབ་མྱུར་ཏུ་འཇུག་པ་དོན་ཡོད་ནོར་བུའི་འཛིན་ཞག་ཅེས་བྱ་བ། ༈ ན་མོ་གུ་རུ། རབ་འབྱམས་རྒྱལ་བའི་བྱམས་པ་ཆེན
པོ་ཡི་
པ། །མཚུངས་མེད་ངག་དབང་བླ་མ་སྐུར་སྤྲུལ་ནས། །རིག་འཛིན་བསྟན་པ་དར་ཞིང་རྒྱུས་མཛད་པ། །དཔལ་ལྡན་བླ་མའི་ཞབས་ལ་གསོལ་བ་འདེབས། །ངག་གི་དབང་ཕྱུག་འཆད་རྩོད་རྩོམ་གསུམ་གྱིས། །ཐུབ་
བསྐྲུན་གསལ་བྱེད་ཆོས་ཀྱི་ཉི་མ་མཆོག །དགེ་ལེགས་ཕྱོགས་ལས་རྣམ་རྒྱལ་དཔལ་བཟང་པོ། །མཚུངས་མེད་བླ་མའི་ཞབས་ལ་གསོལ་བ་འདེབས། །བྱམས་ཆེན་འཕགས་པ་ངག་ལ་དབང་ཐོབ་ནས། །ཆོས་
འཁོར་ལོ་བསྐོར་བའི་དཔལ་ཤར་བ། །གསང་གསུམ་ཡོན་ཏན་རྒྱ་མཚོའི་བརྒྱན་པའི་སྐུ། །དཔལ་ལྡན་བླ་མའི་ཞབས་ལ་ག་
ལ་གསོལ་བ་འདེབས། །ཨོ་རྒྱུན་ཆེན་པོའི་དགོངས་པའི་མཐར་ཐུགས་དོན། །ཆོས་ཉིད་མཉམ་
པར་བརྡལ་བའི་ཡེ་ཤེས་ལ། །གང་ཤར་རང་སར་གྲོལ་བའི་རྣལ་འབྱོར་བ། །མཚུངས་མེད་བླ་མའི་ཞབས་ལ་གསོལ་བ་འདེབས། །སྣང་སྲིད་སེམས་སུ་ཤེས་པའི་དཔའ་བོ་ཆེ། །སེམས་ཉིད་ཆོས་སྐུའི་འཇིགས་མེད་
གདེང་དང་ལྡན། །ཡེ་ཤེས་རོལ་བའི་རྡོ་རྗེའི་རྣལ་འབྱོར་བ། །དཔལ་ལྡན་བླ་མའི་ཞབས་ལ་གསོལ་བ་འདེབས། །དམ་ཚིག་རིག་འཛིན་ངག་ལ་དབང་ཐོབ་པའི། །ཡང་གསང་ཐེག་པ་ཆེན་པོའི་བསྟན་པ་ལ། །སྐལ་
390



བཅུ་དྲུག་
༄༅། །ལྡན་སྨིན་གྲོལ་རབ་ཏུ་འབེབས་མཛད་པ། །དཔལ་ལྡན་བླ་མའི་ཞབས་ལ་གསོལ་བ་འདེབས། །མ་རིག་འཁྲུལ་རྟོག་སྣ་ཚོགས་སྣང་བ་ཀུན། །རིག་པ་ཡེ་ཤེས་ཆེན་པོས་རང་ཀློང་དུ། །གྲོལ་མཛད་ཐེག་པ་
མཆོག་གི་རྣལ་འབྱོར་བ། །མཚུངས་མེད་བླ་མའི་ཞབས་ལ་གསོལ་བ་འདེབས། །དབང་དང་གདམས་ངག་ཐེག་ཆེན་གསང་བའི་དོན། །དགྱེས་པ་ཆེན་པོས་བཀབ་གསང་མ་མཆིས་པར། །བསྩལ་ནས་དཔལ་ལྡན་
སངས་རྒྱས་སར་འགོད་པའི། །མཚུངས་མེད་བླ་མའི་ཞབས་ལ་གསོལ་བ་འདེབས། །དེ་ལྟར་མཚན་གང་རུང་གི་གསོལ་འདེབས་གང་མོས་དེས་མཇུག་ཏུ། བསོད་ནམས་ཡེ་ཤེས་དཔལ་ལས་བྱུང་བ་ཡི། །རྣམ་དག་བུ་ལ་
འཕོ་འགྱུར་མི་མངའ་ཡང་། །བློ་ཆུང་སྣང་ངོར་བཤེས་གཉེན་ཚུལ་བཟུང་བ། །བསྐལ་བརྒྱའི་བར་དུ་བརྟན་པར་བཞུགས་སུ་གསོལ། །དེང་ནས་བདག་གི་ཚེ་རབས་པད་མོའི་ཕྲེང་། །མགོན་ཁྱོད་བྱིན་བརླབ་འོད་བརྒྱའི་
ཉེར་བསྐྱང་ཏེ། །བློ་གྲོས་འདབ་མའི་སྒོ་འཕར་ཡོངས་ཕྱེ་ནས། །གདམས་ངག་སྦྲང་རྩིའི་དགའ་སྟོན་རྒྱས་གྱུར་ཅིག ། ༧ ཅེས་པ་འདིའང་གྲུབ་དབང་རིན་པོ་ཆེའི་གདུང་རྒྱུད་མཆོག་སྤྲུལ་པདྨ་འཕྲིན་ལས་རྣམ་རྒྱལ་དང་། དགེ་སློང་དམ་པ
བློ་བཟང་མཁྱེན་རབ་ནས་བསྐུལ་བའི་ངོ་མ་ལྡོག་པར་གུས་འབངས་ཨ་ལ་སྱ་བ་ངག་པོས་གསོལ་བ་གདབས་པ་ཛ་ཡནྟུ། ༈ ན་མོ་གུ་རུ་རཏྣ་ཏྲ་ཡ་ཡ། སྐྱབས་བསླུ་མེད་མཆོག་གསུམ་རྒྱ་མཚོའི་ཚོགས། །ཡོངས་འདུས་པའི་བདག་ཉིད་
391
༈



རོལ་བའི་རྡོ་རྗེའི་གསུང་འབུམ།
འཁོར་ལོའི་མགོན། །ཕ་འཇིགས་མེད་རོལ་བའི་རྡོ་རྗེ་ལ། །བདག་སྒོ་གསུམ་གུས་པས་གསོལ་བ་འདེབས། །རྗེ་ཁྱེད་ཀྱིས་ཐུགས་རྗེའི་ལྕགས་ཀྱུས་ཡིས། །བུ་བདག་ཅག་ནམ་ཡང་མི་གཏོང་ཞིང་། །རྐྱེན་མི་མཐུན་
བར་ཆད་ཀུན་སོལ་ལ། །དོན་བསམ་པ་ཆོས་བཞིན་མྱུར་འགྲུབ་ནས། །མཐར་བླ་མ་རྒྱལ་ཡུམ་རྣལ་འབྱོར་མ། །འཁོར་མ་ཚོགས་རྒྱ་མཚོ་དགྱེས་བཞིན་དུ། །ལྟས་བཟང་པོ་ངོ་མཚར་མཆོད་སྤྲིན་བཅས། །དཔལ་མཁའ་
སྤྱོད་ཞིང་དུ་འཁྲིད་པར་ཤོག ། ༧ ཅེས་པ་འདི་དད་དམ་གཙང་མའི་མཛོད་འཛིན་དགེ་ཚུལ་བློ་བཟང་འཕྲིན་ལས་དང་དགེ་ཚུལ་ངག་དབང་སྦྱིན་པ་དགེ་ཚུལ་ངག་དབང་བྱམས་པ་སོགས་ཀྱི་བཞེད་ངོར་རྨོངས་བན་འདུ་གསུམ་པ་ཝ་གཱིནྡྲའམ་རོལ་རྡོར་བས་
འཕྲལ་དུ་གང་དྲན་སུག་ལས་བགྱིས་པ་དགེ་བར་གྱུར་ཅིག། །སརྦ་མངྒ་ལཾ། ༈ ན་མོ་གུ་རུ་བཛྲ་ཝ་ར་ཧི་ཡེ། ཆོས་སྐུ་སྤྲོས་མཐའ་བྲལ་བའི་མཁའ་ཀློང་ལས། །ལོངས་སྐུ་འགག་མེད་ཉིན་བྱེད་དཀྱིལ་འཁོར་རྒྱས། །སྤྲུལ་སྐུ་ཀུན་ཁྱབ་
ཟེར་འཕྲེང་སྟོང་འབར་བ། །སྐུ་གསུམ་རོལ་བའི་རྡོ་རྗེར་གསོལ་བ་འདེབས། །དེང་ནས་བཟུང་སྟེ་བྱང་ཆུབ་སྙིང་པོའི་བར། །མཚན་ལྡན་བླ་མ་མཆོག་དང་མི་འབྲལ་ཞིང་། །ཟབ་རྒྱས་ཆོས་མཛོད་རྒྱ་མཚོའི་སྣོད་གྱུར་
ནས། །ཕུལ་བྱུང་དོན་གཉིས་དཔལ་ལ་ལོངས་སྤྱོད་ཤོག ། ༧ ཅེས་པ་འདི་ཡང་མོས་གུས་དད་དམ་མཆོག་ལྡན་སྦྱིན་བདག་མོ་གནམ་སྐྱིད་མིང་ཅན་ནས་བསྐུལ་ངོ་མ་ལྡོག་ཙམ་དུ། རྨོངས་བན་སྤྲང་སྨྱོན་ཝ་གཱིནྡྲའམ་རོལ་རྡོར་པས་འཕྲལ་དུ་གང་ཤར་
392



ཟ༄༅། ། སུག་ལས་བགྱིས་པའོ། །དགེའོ། ། ༈ ན་མོ་གུ་རུ་བཛྲ་ར་ཧི་ཡེ། དུས་གསུམ་རྒྱལ་ཀུན་བསྐྱེད་ཡུམ་རྣལ་འབྱོར་མ། །གང་དང་དབྱེར་མེད་རོལ་བའི་རྡོ་རྗེ་ལ། །གསོལ་བ་འདེབས་སོ་འགལ་རྐྱེན་བར་ཆད་སོལ།
བྱིན་གྱིས་རློབས་ཤིག་མཆོག་ཐུན་དངོས་གྲུབ་སྩོལ། །ནམ་ཞིག་འཕོས་ཚེ་མཁའ་སྤྱོད་ཞིང་དུ་དྲོངས། །རང་གཞན་དོན་གཉིས་ལྷུན་གྱིས་འགྲུབ་པར་ཤོག །༧ ཅེས་པ་འདི་ཡང་སྒང་པ་རྒྱ་ནག་མཁན་པོའི་ཚ་མོ་གཞོན་ནུ་མ་མོས་གུས
མཆོག་ལྡན་བཀྲ་ཤིས་ལྷ་མོ་ནས་བསྐུལ་ངོ་མ་ལྡོག་ཙམ་དུ། རྨོངས་བན་འདུ་གསུམ་པ་ཝ་གཱིནྡྲའམ་རོལ་རྡོར་བས་ཤར་མར་སུག་ལས་བགྱིས་པའོ། །དགེའོ། ། ༈ ན་མོ་གུ་རུ་བཛྲ་ཝ་ར་ཧི་ཡེ། རབ་འབྱམས་རྒྱལ་བ་རྒྱ་མཚོ་འདུས་པའི་དངོས། །
# ཞི་ཁྲོ་རབ་འབྱམས་སྤྲོ་བསྡུའི་བྱེད་པོ་མཆོག །བསྟན་འགྲོའི་སྤྱི་དཔལ་མཚུངས་མེད་ཆོས་ཀྱི་རྗེ། །འཇིགས་མེད་རོལ་བའི་རྡོ་རྗེ་གསོལ་བ་འདེབས། །བླ་མ་མཆོག་གསུམ་བསྟན་སྲུང་རྒྱ་མཚོ་ཡི། །ཐུགས་རྗེ་བྱིན་རླབས་
ནུས་པའི་རྩལ་ཤུགས་དང་། །ཆོས་དབྱིངས་རྣམ་དག་ཆོས་ཅན་བདེན་སྟོབས་ཀྱིས། །ཟླ་བྲལ་དཔལ་ལྡན་བླ་མ་དམ་པ་ཡི། །ཞབས་པད་རྡོ་རྗེའི་ཁམས་ལྟར་རབ་བརྟན་ཅིང་། །སྐུ་གསུང་ཐུགས་ཀྱི་མཛད་འཕྲིན་དབྱར་
མཚོ་
པོ་དང་། །ཡར་ངོའི་ཟླ་བཞིན་གོང་ནས་གོང་འཕེལ་ནས། །བསྟན་འགྲོར་ཕན་བདེའི་གསོས་སྨན་ཆེན་པོར་ཤོག ། ༧ ཅེས་པ་འདི་ཡང་དགེ་ལྡན་ལེགས་བཤད་གླིང་གི་སྤར་པ་དད་དམ་རྣམ་དཔྱོད་མཆོག་ལྡན་དགེ་ཚུལ་ངག་དབང་
393
པོད།



རོལ་བའི་རྡོ་རྗེའི་གསུང་འབུམ།
མཁྱེན་རབ་འོད་ཟེར་ནས་ཞབས་བརྟན་གསོལ་འདེབས་འདི་འདྲ་ཞིག་དགོས་ཞེས་ཡང་ཡང་བསྐུལ་ངོ་མ་ལྡོག་ཙམ་དུ། རྨོངས་བཙུན་འདུ་གསུམ་པ་ཝ་གཱིནྡྲའམ་རོལ་རྡོར་བས་གང་ཤར་མགྱོགས་པར་སུག་ལས་བགྱིས་པའོ། །དགེའོ། ། ༈ ན་མོ་གུ་རུ་མཉྫ་
ཤྲཱི་ཡེ། ལེགས་བཤད་ངག་ལ་དབང་འབྱོར་ཆོས་ཀྱི་རྗེ། །རྒྱལ་བསྟན་འཛིན་པ་རྒྱ་མཚོའི་གཙུག་གི་རྒྱན། །ཟབ་གསང་སྙན་བརྒྱུད་དར་ཞིང་རྒྱུས་མཛད་པ། མཚུངས་མེད་བཤེས་གཉེན་དམ་པར་གསོལ་བ་འདེབས།
གང་ལ་བརྟེན་ན་དགེ་ཚོགས་རྒྱ་མཚོའི་སྒོར། །ཅིག་ཅར་འབྱེད་མཁས་མཚན་ལྡན་བླ་མ་ཡིས། །དགྱེས་བཞིན་རྗེས་བཟུང་ཟབ་རྒྱས་ཆོས་མཛོད་ལ། །ལོངས་སུ་སྤྱོད་ནས་དོན་གཉིས་འབྲས་སྨིན་ཤོག ། ༧ ཅེས་པ་འདི་
ཡང་དད་དམ་སྒྲུབ་བརྩོན་ལྡན་པ་བུ་མོ་རིག་བྱེད་སྒྲོལ་ཉིད་ནས་ཆེད་དུ་བསྐུལ་ངོར་མ་ལྡོག་ཙམ་དུ། རྨོངས་པ་ཝ་གཱིནྡྲའམ་རོལ་རྡོར་བས་གང་ཤར་བྲིས་པའོ། །དགེའོ། ། ༈ ན་མོ་གུ་རུ་ལོ་ཀི་ཤྭ་རི་ཡ། ཟབ་རྒྱའི་གདམས་ངག་མཛོད་ལ་དབང་
བསྒྱུར་ཞིང་། །ལུང་དང་རྟོགས་པའི་བསྟན་པ་རིན་པོ་ཆེ། །ཕྱོགས་ཀུན་དར་ཞིང་རྒྱས་པའི་འཕྲིན་ལས་ཅན། །དཔལ་མགོན་བླ་མའི་ཞབས་ལ་གསོལ་བ་འདེབས། །གང་གི་ཐུགས་རྗེའི་ཆུ་འཛིན་དཀྲིགས་པ་ལས། །
ལེགས་བཤད་བདུད་རྩིའི་ཆར་རྒྱུན་ཉེར་ཕབས་པས། །ཕན་བདེའི་པད་ཚལ་རྟག་ཏུ་རབ་བཞད་ཅིང་། །དོན་གཉིས་སྦྲང་རྩིའི་དཔལ་ལ་སྤྱོད་པར་ཤོག །༧ ཅེས་པ་འདི་ཡང་བཙུན་མ་དམ་གཙང་འོད་གསལ་མཚོ་ཉིད་ནས་བསྐུལ
394



བཅོ་བརྒྱད་
ལྟ༄༅། ། བའི་གཡར་ཁྲལ་ཙམ་དུ། རྨོངས་པ་འདུ་གསུམ་པ་ཝ་གཱིནྡྲའམ་རོལ་རྡོར་བས་གང་དྲན་བྲིས་པ་ཀུན་ཏུ་དགེ་བར་གྱུར་ཅིག །སརྦ་མངྒ་ལཾ། ༈ ན་མོ་གུ་རུ་ཀུ་མཱ་ར་ཡ། གཟུང་འཛིན་མ་རིག་འཁྲུལ་བའི་གདོན་བགེགས་ལ། །རིག་པ་ཡེ་
ཤེས་ཕུར་བུས་རྒྱས་གདབ་པས། །འཁྲུལ་གྲོལ་གཉིས་མེད་རོལ་བའི་རྡོ་རྗེ་ལ། །གསོལ་བ་འདེབས་སོ་རང་རིག་མངོན་གྱུར་ཤོག ། ༧ ཅེས་པ་འདི་ཡང་རྨེའུ་རུ་མའི་ཇོ་བཙུན་རྣམ་དཔྱོད་མཆོག་ལྡན་སངས་རྒྱས་སྒྲོལ་མ་ནས་ཡང་ཡང་
བསྐུལ་བའི་བཞེད་སྐོངས་སུ། རྨོངས་རྟུལ་སྤྲང་སྨྱོན་ཝ་གཱིནྡྲའམ་རོལ་རྡོར་བས་གང་ཤར་ཐོལ་གྱིས་སུག་ལས་བགྱིས་པ་དགེ །སརྦ་མངྒ་ལཾ། ༈ ན་མོ་གུ་རུ་བཛྲ་ཝ་ར་ཧི་ཡེ། རྗེ་དུས་གསུམ་བདེ་གཤེགས་ཐམས་ཅད་ཀྱི། །དཔལ་མཁྱེན་བརྩེ་
ནུས་པའི་ཡོན་ཏན་རྣམས། །ཀུན་ཡོངས་འདུས་རོལ་བའི་རྡོ་རྗེ་ལ། །བདག་གསོལ་བ་འདེབས ་སོ་བྱིན་གྱིས་རློབས། ། ༧ ཞེས་པ་འདི་ཡང་འཛམ་ཐང་ཇོ་བཙུན་དད་དམ་སྒྲུབ་བརྩོན་མཆོག་ལྡན་འཛོམས་ལི་ཞེས་པའི་མཚན་ཅན་ནས་
བསྐུལ་བཞེད་མ་ལྡོག་ཙམ་དུ། རྨོངས་བན་སྤྲང་འཁྱམས་པ་ཝ་གཱིནྡྲའམ་རོལ་རྡོར་བས་ཐོལ་བྱུང་དུ་བྲིས་པའོ། །དགེའོ། ། ༈ ན་མོ་གུ་རུ་བཛྲ་ཝ་ར་ཧཱི་ཡེ། མ་རིག་འཁྲུལ་སྣང་འཁོར་བའི་སེམས་ཅན་རྣམས། །ཡེ་གྲོལ་སངས་རྒྱས་དགོངས་
ཀ་ པ་མངོན་སུམ་དུ། །སྟོན་མཛད་དྲིན་ཆེན་རོལ་བའི་རྡོ་རྗེ་ལ། །གསོལ་བ་འདེབས་སོ་སྐུ་གསུམ་མངོན་གྱུར་ཤོག ། ༧ ཅེས་པ་འདི་ཡང་གསང་སྔགས་ཀྱི་རྣལ་འབྱོར་པ་པདྨ་བསྟན་འཛིན་ཡེ་ཤེས་རྡོ་རྗེ་ནས་ཡང་ཡང་བསྐུལ་བཞེད་མ་ལྡོག་
395



A
རོལ་བའི་རྡོ་རྗེའི་གསུང་འབུམ།
པར། རྨོངས་བན་འདུ་གསུམ་པ་ཝ་གཱིནྡྲའམ་རོལ་རྡོར་བས་གང་ཤར་ཐོལ་སྨྲས་སུ་བྲིས་པ་དགེ་བར་གྱུར་ཅིག །སརྦ་མངྒ་ལཾ། ༈ ན་མོ་གུ་རུ་བཛྲ་ཙཎྜ་ལཱི་ཡེ། གཟུང་འཛིན་འཁྲུལ་རྟོག་སྣ་ཚོགས་ཅི་ཤར་ཡང་། །མ་བཅོས་རིག་པ་རང་གྲོལ་
ཆེན་པོ་ཡིས། །ལྷུན་གྲུབ་གདོད་མའི་ས་ལ་སྦྱོར་མཛད་པ། །འཇིགས་མེད་རོལ་བའི་རྡོ་རྗེར་གསོལ་བ་འདེབས། །བདག་རྟོག་འཁྲུལ་བ་ཞི་བར་བྱིན་གྱིས་རློབས། །འཁྲུལ་མེད་གནས་ལུགས་རྟོགས་པར་བྱིན་གྱིས་
རློབས། །སྐུ་གསུམ་མངོན་དུ་འགྱུར་བར་བྱིན་གྱིས་རློབས། །འཁོར་བ་དོང་སྤྲུགས་ནུས་པར་བྱིན་གྱིས་རློབས། ། ༧ ཞེས་པ་འདི་ཡང་སྒྲུབ་བརྩོན་དད་དམ་མཆོག་ལྡན་རྒྱལ་རོང་བ་པདྨ་ཀུན་བཟང་ནས་བསྐུལ་བཞེད་མ་ལྡོག་ཙམ་དུ།
རྨོངས་རྟུལ་སྤྲང་སྨྱོན་སྣ་ཚོགས་རང་གྲོལ་ལམ་རོལ་རྡོར་བས་གང་ཤར་ཐོལ་གྱིས་བྲིས་པ་དགེ །སརྦ་མངྒ་ལཾ། ༈ ན་མོ་གུ་རུ་བཛྲ་ཝ་ར་ཧི་ཡེ། ཀུན་ཁྱབ་བདེ་སྟོང་ཡེ་ཤེས་རོལ་བའི་འཕྲུལ། །རྒྱལ་ཀུན་བསྐྱེད་ཡུམ་མཁའ་སྤྱོད་དབང་མོ་
དང༌། །དབྱེར་མེད་དྲིན་ཆེན་བཞད་པའི་རྡོ་རྗེ་ལ། །གསོལ་བ་འདེབས་སོ་མཁའ་སྤྱོད་ཞིང་དུ་དྲོངས། ། ༧ ཞེས་པ་འདི་ཡང་ཨ་ལྗོངས་མཚོ་སྐྱིད་ཀྱི་ངོར། རྨོངས་བན་འདུ་གསུམ་ཝ་གཱིནྡྲའམ་བཞད་པའི་རྡོ་རྗེས་འཕྲལ་དུ་སུག་ལས་བགྱིས་
པའོ། །དགེའོ། ། ༈ ན་མོ་གུ་རུ་བཛྲ་ཝ་ར་ཧི་ཡེ། རྣམ་དག་ཁྲིམས་ཀྱི་ཞིང་ས་བཟང་པོར་རོལ། །བྱང་ཆུབ་སེམས་ཀྱི་མྱུ་གུ་རབ་རྒྱས་པའི། །གསང་གསུམ་རྡོ་རྗེའི་འབྲས་བུ་ཡོངས་སྨིན་པ། །མཚུངས་བྲལ་དཔལ་ལྡན་བླ་
396



བཅུ་དགུ་
ལྷ༄༅། ། མར་གསོལ་བ་འདེབས། །བསླུ་མེད་སྐྱབས་གནས་ཡོངས་འདུས་མཆོག་ཁྱོད་ལས། །རེ་ས་གཞན་ན་མེད་དོ་དྲིན་ཆེན་རྗེ། །མཁའ་སྤྱོད་རིག་འཛིན་ཞིང་དུ་ལེགས་ཁྲིད་ནས། །རང་གཞན་དོན་གཉིས་ལྷུན་
གྱིས་འགྲུབ་པར་ཤོག ། ༧ ཅེས་པ་འདི་ཡང་ཡོངས་ཀྱི་དགེ་བའི་བཤེས་གཉེན་དམ་པ་བླ་མ་ཀུན་དགའ་ཐུགས་རྗེ་དཔལ་རིན་པོ་ཆེའི་ཚ་མོ་དད་དམ་འགྱུར་མེད་རིག་བྱེད་ལྷ་མོ་ཉིད་ནས་བསྐུལ་ངོར། རྨོངས་པ་ཕྱུགས་ཀྱི་འདུ་ཤེས་ཅན་ཝ་གཱིནྡྲའམ་རོལ་རྡོར་
པས་སུག་ལས་བགྱིས་པའོ། །དགེའོ། ། ༈ ན་མོ་གུ་རུ་བཛྲ་ཝ་ར་ཧི་ཡེ། ཕན་དང་བདེ་བ་མ་ལུས་འབྱུང་བའི་གནས། །བསླུ་མེད་སྐྱབས་ཀུན་གཅིག་ཏུ་འདུས་པའི་དཔལ། །བཀའ་དྲིན་མཚུངས་ཟླ་བྲལ་བ་ཐུགས་རྗེའི་གཏེར།
འཇིགས་མེད་རོལ་བའི་རྡོ་རྗེར་གསོལ་བ་འདེབས། །གང་ལ་བརྟེན་ན་ཐམས་ཅད་མཁྱེན་པའི་ལམ། །མ་ནོར་སྟོན་མཛད་མཆོག་ཐུན་དངོས་གྲུབ་ཀུན། །མྱུར་སྩོལ་འགྲོ་འདྲེན་སྐྱོབ་པ་ཟླ་མེད་པ། །དཔལ་ལྡན་བླ་མ་
མཆོག་དང་འབྲལ་མེད་ཤོག །ནམ་ཞིག་གདོས་བཅས་ལུས་འདི་བོར་མ་ཐག །མཁའ་སྤྱོད་ཞིང་དུ་དཔལ་ལྡན་བླ་མའི་དྲུང་། །སྐྱེས་ནས་ཐེག་མཆོག་ཆོས་ལ་ལོངས་སྤྱོད་ནས། །རྡོ་རྗེ་འཛིན་ས་མྱུར་ཏུ་ཐོབ་པར་ཤོག །ཇི་
ཟླ་ སྲིད་འཁོར་བ་མ་སྟོང་དེ་སྲིད་དུ། །གང་ལ་གང་འདུལ་མཛད་པ་དཔག་ཡས་ཀྱིས། །ལུས་ཅན་རྒྱ་མཚོ་སྲིད་མཚོ་ལས་བསྒྲལ་ནས། །ཁམས་གསུམ་འཁོར་བ་དོང་ནས་སྤྲུགས་གྱུར་ཅིག ། ༧ ཅེས་པ་འདི་ཡང་རྒྱལ་རོང་ད་སྐུའི་
397



རོལ་བའི་རྡོ་རྗེའི་གསུང་འབུམ།
ཡུལ་གྱི་ཇོ་བཙུན་དད་དམ་འགྱུར་མེད་བརྩོན་འགྲུས་མཚོ་ནས་བསྐུལ་བའི་གཡར་ཁྲལ་ཙམ་དུ། ཆོས་མེད་སྙོམ་ལས་མཁན་པོ་ཝ་གཱིནྡྲའམ་རོལ་རྡོར་པས་དབེན་གནས་མཁའ་སྤྱོད་བདེ་ཆེན་གླིང་ནས་སོར་རྩེས་འདུ་བྱེད་བགྱིས་པ་དགེ །སརྦ་མངྒ་ལཾ།
དུས་གསུམ་རྒྱལ་བ་ཀུན་དངོས་པདྨ་འབྱུང་། །གང་དང་དབྱེར་མེད་རོལ་བའི་རྡོ་རྗེ་ལ། །གསོལ་བ་འདེབས་སོ་འགལ་རྐྱེན་བར་ཆད་སོལ། །བསམ་པ་མྱུར་ཏུ་འགྲུབ་པར་བྱིན་གྱིས་རློབས། ། ༧ ཞེས་པ་འང་གནས་སྐོར་ལ་
འགྲོ་བ་འགའ་ཞིག་གི་ངོར། འདུ་གསུམ་པ་ཝ་གཱིནྡྲའམ་རོལ་རྡོར་པས་སོ། །སརྦ་མངྒ་ལཾ། ༈ རྒྱལ་བ་ཀུན་ཡུམ་རྗེ་བཙུན་སྒྲོལ་མ་དང་
། །དབྱེར་མེད་དྲིན་ཆེན་རོལ་པའི་རྡོ་རྗེ་ལ། །གསོལ་བ་འདེབས་སོ་འཇིགས་ཆེན་བཅུ་དྲུག་ལས། །
མྱུར་སྐྱོབ་མཆོག་ཐུན་དངོས་གྲུབ་སྩལ་ཏུ་གསོལ། ། ༧ ཞེས་པ་འདི་ཡང་གནས་མཇལ་ལ་འགྲོ་བ་མང་པོའི་ངོར། རྨོངས་པ་ཝ་གཱིནྡྲའམ་རོལ་རྡོར་བས་སོ། ། ༈ ན་མོ་གུ་རུ་ཝ་ར་ཧི་ཡེ། རབ་འབྱམས་རྒྱལ་བའི་དཀྱིལ་འཁོར་མ་ལུས་པ། །
སྤྲོ་བསྡུས་བདག་ཉིད་རྡོ་རྗེ་འཆང་ཆེན་དང་། །དབྱེར་མེད་རྒྱལ་ཀུན་ལས་ལྷག་བཀའ་དྲིན་ཅན། །སྐྱབས་མཆོག་རོལ་བའི་རྡོ་རྗེར་གསོལ་བ་འདེབས། །དེང་ནས་སྐྱེ་ཞིང་སྐྱེ་བར་མགོན་ཁྱོད་དང་། །ནམ་ཡང་མི་འབྲལ་
དགྱེས་བཞིན་རྗེས་བཟུང་ནས། །ཕྱི་ནང་གསང་བའི་བར་ཆད་ཀུན་དང་བྲལ། །ཟབ་རྒྱས་ཆོས་མཛོད་རྒྱ་མཚོ་འཛིན་པར་ཤོག །ཁྱད་པར་གསང་ཆེན་ཟབ་མྱུར་ཐབས་མཁས་ཀྱི། །སྨིན་གྲོལ་བདུད་རྩིའི་སྐལ་བཟང་
398
༈



ཉི་ཤུ་
སྦ༄༅། །ལེགས་མྱོང་ནས། །ས་ལམ་ཉམས་རྟོགས་ཡོན་ཏན་མཐར་ཕྱིན་ཏེ། །སྐུ་ལྔ་ཡེ་ཤེས་ལྔ་ལ་དབང་འབྱོར་ཤོག །རིང་ནས་དྲིན་གྱིས་བསྐྱང་བའི་མ་རྒན་འགྲོ། །གཏིང་མཐའ་བྲལ་བ་སྲིད་པའི་མཚོ་ཀློང་ལས། །
རྣམ་བཞིའི་ཕྲིན་ལས་མཁའ་དང་མཉམ་བརྡལ་ནས། །མ་ལུས་མཁའ་སྤྱོད་ཞིང་དུ་འདྲེན་པར་ཤོག ། ༧ ཅེས་པ་འདི་ཡང་རིག་བྱེད་དབང་མོའི་རྣམ་སྤྲུལ་ཡིན་པར་ལུང་གིས་ཟིན་པའི་བུ་མོ་གངྒཱའི་མིང་ཅན་ནས་བཞེད་པ་དོན་དང་ལྡན་ཕྱིར།
རྨོངས་རྒན་པདྨ་རིག་འཛིན་ནམ་རོལ་རྡོར་བས་དབེན་གནས་མཁའ་སྤྱོད་གླིང་ནས་ཐོལ་སྨྲས་བགྱིས་པ་ཛ་ཡནྟུ། མངྒ་ལཾ། ན་མོ་གུ་རུ་བཛྲ་ཝ་ར་ཧི་ཡེ། འཕགས་ཡུལ་པཎ་གྲུབ་རྒྱ་མཚོའི་གཙུག་གི་ནོར། །དཔལ་ལྡན་ནཱ་རོ་ཏ་བའི་སྒྱུ་
འཕྲུལ་ལས། །ལེགས་ཤར་སྙིགས་འགྲོའི་དཔལ་གྱུར་སྤྲུལ་བའི་སྐུ། །སྐྱབས་མཆོག་རོལ་བའི་རྡོ་རྗེར་གསོལ་བ་འདེབས། །མགོན་པོ་ཁྱོད་དང་ནམ་ཡང་མི་འབྲལ་ཞིང༌། །ཟབ་རྒྱའི་ཆོས་ལ་གེགས་མེད་ལོངས་སྤྱོད་
ཅིང་། །ས་ལམ་ཡོན་ཏན་མ་ལུས་རབ་རྫོགས་ནས། །རང་གཞན་དོན་གཉིས་ལྷུན་གྱིས་འགྲུབ་གྱུར་ཅིག ། ༧ ཅེས་པ་འདི་ཡང་བསམ་གཏན་འཕེལ་རྒྱས་གླིང་གི་དགེ་ཚུལ་རྣམ་དཔྱོད་ཀྱི་པདྨོ་ཕུལ་ཏུ་ཕྱིན་པ་འཆི་མེད་རིག་འཛིན་གྱིས་བསྐུལ་
ལྟ་ བཞེད་མ་ལྡོག་པར། རྨོངས་རྒན་འདུ་གསུམ་པ་པདྨ་རིག་འཛིན་ནམ་རོལ་རྡོར་བས་དབེན་གནས་མཁའ་སྤྱོད་གླིང་ནས་དམ་པའི་ལུང་ལ་བརྟེན་ནས་འཆལ་གཏམ་དུ་སྨྲས་པའོ། །སརྦ་མངྒ་ལཾ། ༧ ན་མོ་གུ་རུ་ཨཱརྱ་མཉྫཤྲཱི་ཡེ། དུས་གསུམ་ཕྱོགས་
399
༧



རོལ་བའི་རྡོ་རྗེའི་གསུང་འབུམ།
བཅུའི་རྒྱལ་བ་སྲས་བཅས་ཀྱི། །ཐུགས་རྗེ་བྱིན་རླབས་མཐུ་དཔལ་མ་ལུས་པ། །ཡོངས་འདུས་སྐལ་བཟང་འགྲོ་བའི་སྤྱི་དཔལ་ཆེ། །བཀའ་དྲིན་རྒྱལ་ཀུན་ལས་ལྷག་མཚུངས་ཟླ་བྲལ། །སྐྱབས་མཆོག་དམ་པ་རྩ་བའི་བླ་
མ་མཁྱེན། །སངས་རྒྱས་ཀུན་འདུས་རྩ་བའི་བླ་མ་མཁྱེན། །དམ་ཆོས་ཀུན་འདུས་རྩ་བའི་བླ་མ་མཁྱེན། །དགེ་འདུན་ཀུན་འདུས་རྩ་བའི་བླ་མ་མཁྱེན། །ཡི་དམ་ཀུན་འདུས་རྩ་བའི་བླ་མ་མཁྱེན། །མཁའ་འགྲོ་ཀུན་འདུས་
རྩ་བའི་བླ་མ་མཁྱེན། །ཆོས་སྐྱོང་ཀུན་འདུས་རྩ་བའི་བླ་མ་མཁྱེན། །ནོར་ལྷ་ཀུན་འདུས་རྩ་བའི་བླ་མ་མཁྱེན། །མཁྱེན་ནོ་མཁྱེན་ནོ་དྲིན་ཅན་ཆོས་ཀྱི་རྗེ། །སྐྱབས་གནས་ཀུན་འདུས་རིགས་བརྒྱའི་ཁྱབ་བདག་མཆོག །
འབྲལ་མེད་སྐྱེ་བོའི་རྒྱན་དུ་རྟག་བཞུགས་ནས། །སྐུ་གསུང་ཐུགས་ཀྱི་བྱིན་རླབས་དངོས་གྲུབ་སྩོལ། །རྗེ་བཙུན་དམ་པ་ཡིད་ལ་དྲན་ཙམ་གྱིས། །ཕྱི་ནང་གསང་བའི་བར་ཆད་གཡུལ་ལས་རྒྱལ། །མཐུན་རྐྱེན་བསམ་པའི་
དོན་ཀུན་ཡིད་བཞིན་འགྲུབ། །འདི་ཕྱི་བར་དོའི་འཇིགས་ལས་སྐྱོབ་པར་ངེས། །རེ་ས་གཞན་ན་མེད་པའི་བློ་གཏོད་ཅིང་
། །ཡིད་གཉིས་ཐེ་ཚོམ་མེད་པའི་འདུན་མ་ཡིས། །འགྱུར་མེད་སྙིང་ཁོང་རུས་པའི་གཏིང་ཉིད་ནས།
རྩེ་གཅིག་གསོལ་བ་བཏབ་ན་སྨོས་ཅི་འཚལ། །དེ་ཕྱིར་བཀའ་དྲིན་མཚུངས་མེད་བླ་མ་དྲན། །འགྲོ་དང་འདུག་པའི་དུས་ཀུན་བླ་མ་དྲན། །བཟའ་དང་བཏུང་བའི་དུས་ཀུན་བླ་མ་དྲན། །སྐྱིད་དམ་སྡུག་པའི་དུས་ཀུན་བླ་མ་
400



༄༅། །དྲན། །ལེགས་སམ་ཉེས་པའི་དུས་ཀུན་བླ་མ་དྲན། །དགེ་བསྒྲུབ་སྡིག་སྤང་དུས་ཀུན་བླ་མ་དྲན། །ཉིན་དང་མཚན་མོའི་དུས་ཀུན་བླ་མ་དྲན། །དུས་དང་རྒྱུན་དུ་ཡང་ཡང་བླ་མ་དྲན། །རྗེ་བཙུན་ངག་དབང་བསྟན་
པ་དར་རྒྱས་མཁྱེན། །བརྩེ་ཆེན་བྱམས་པ་ཆོས་དཔལ་རྒྱ་མཚོ་མཁྱེན། །མཚུངས་མེད་ཐུབ་བསྟན་ཆོས་ཀྱི་ཉི་མ་མཁྱེན། །འགྲོ་འདུལ་པདྨ་རིག་འཛིན་རྡོ་རྗེ་མཁྱེན། །འདྲེན་མཆོག་ཨོ་རྒྱན་ཆོས་ཉིད་རང་གྲོལ་མཁྱེན།
མགོན་པོ་འཇམ་དཔལ་རོལ་བ་རྩལ་ཆེན་མཁྱེན། །དཔལ་ལྡན་ཁྲག་འཐུང་རྡོ་རྗེ་གྲོ་ལོད་མཁྱེན། །སྐྱབས་མཆོག་གུ་རུ་པདྨ་ཐོད་འཕྲེང་མཁྱེན། །མཁྱེན་ནོ་མཁྱེན་ནོ་བླ་མ་རིན་པོ་ཆེ། །དྲན་པ་ཙམ་གྱི་སྲིད་ཞིའི་གདུང་བ་
# སེལ། །སྐྱབས་སུ་བཟུང་ན་བྱང་ཆུབ་བར་དུ་སྐྱོང་། །གསོལ་བ་བཏབ་ན་ཐུགས་རྗེས་བྱིན་རླབས་འཇུག །དེ་ཕྱིར་དད་འདུན་མོས་གུས་དྲག་པོ་ཡིས། །བླ་མ་ལས་གཞན་གསོལ་བ་སུ་ལ་འདེབས། །བླ་མ་ལས་གཞན་རེ་
ལྟོས་སུ་ལ་བཅལ། །བླ་མ་ལས་གཞན་སྐྱབས་གནས་སུ་ལ་ཞུ། །མགོན་པོ་རྒྱལ་བ་རྫོགས་པའི་སངས་རྒྱས་ཀྱིས།
།སྐྱབས་གནས་
ས་གནས་གཅིག་ཆོག་ཆེན་པོ་བླ་མ་ཞེས། །བསྔགས་བརྗོད་བདེན་པའི་རོལ་མོ་སྟོང་འཁྲོལ་ན། །
༥ ཡིད་ཆེས་ངེས་ཤེས་དྲག་པོས་བླ་མ་དྲན། །གང་གིས་བསྐལ་བ་བྱེ་བ་བསམ་ཡས་སུ། །ལྷ་སྐུ་འབུམ་ཕྲག་མང་པོ་བསྒོམ་པ་བས། །བླ་མ་སྐད་ཅིག་ཙམ་ལ་སྒོམ་པ་མཆོག །བསྙེན་སྒྲུབ་བྱེ་བ་ས་ཡ་བགྲངས་པ་བས། །བླ་
401



རོལ་བའི་རྡོ་རྗེའི་གསུང་འབུམ།
མས་གསོལ་འདེབས་ལན་གཅིག་བརྗོད་པ་མཆོག །གང་གིས་རྩ་ཐིག་རླུང་ལ་གནད་བསྣུན་ནས། །རྫོགས་རིམ་ཕྲ་རག་བསྐལ་བར་བསྒོམས་པ་བས། །བླ་མའི་ཐུགས་དང་རང་སེམས་དབྱེར་མེད་ངང་། །སྐད་ཅིག་ཙམ་
ལ་མཉམ་པར་འཇོག་པ་མཆོག །ཅེས་གསུངས་རྡོ་རྗེའི་བདེན་ཚིག་འདི་དག་ལ། །ཡིད་ཆེས་རྩལ་ཤུགས་ཆེན་པོ་རབ་བསྐྱོད་ནས། །རྟག་ཏུ་གསོལ་བ་འདེབས་ལ་བརྩོན་པར་བགྱིད། །དྲན་ཆོག་རྒྱལ་པོ་ཆེན་པོར་གསོལ་
བ་འདེབས། །གཅིག་ཆོག་རིན་པོ་ཆེ་ལ་གསོལ་བ་འདེབས། །འདྲེན་པ་མཉམ་མེད་ཁྱེད་ལ་གསོལ་བ་འདེབས། །ཀུན་འདུས་དབང་གི་རྒྱལ་པོར་གསོལ་བ་འདེབས། །གསོལ་བཏབས་ཐུགས་རྗེའི་ལྕགས་ཀྱུའི་མི་
གཏོང་ཞིང་། །དགོངས་བརྒྱུད་བྱིན་རླབས་ཟབ་མོ་སྙིང་ལ་འཕོས། །མཁའ་སྤྱོད་དག་པའི་ཞིང་དུ་ལམ་སྣ་འདྲེན། །སྟོན་འཁོར་དགོངས་པ་དབྱེར་མེད་སངས་རྒྱས་ཤོག ། ཅེས་མཚན་མཆོག་བཀྲ་ཤིས་གྲངས་ལྡན་གྱི་གསོལ་
འདེབས་ཆལ་མ་ཆོལ་འདི་ཡང་དད་བརྩོན་དམ་ཚིག་གཙང་མའི་མཛོད་འཛིན་བཙུན་ཆུང་འགྱུར་མེད་མིང་ཅན་ནས་བསྐུལ་བཞིན་ཀུན་གྱིས་གཤེ་བསྐུར་སྨོད་གནས་སུ་གྱུར་པའི་དྲེད་པོ་འདུ་གསུམ་པ་ཝ་གཱིནྡྲའམ་རོལ་རྡོར་བས་ཤར་མར་སུག་ལས་བགྱིས་པའོ།
དགེའོ། ། ༈ ན་མོ་གུ་རུ་བཛྲ་ཝ་ར་ཧི་ཡེ། རབ་འབྱམས་རྒྱལ་བའི་བདེ་སྟོང་རོལ་བའི་ཁམས། །ལྷན་སྐྱེས་རྒྱལ་ཡུམ་རྡོ་རྗེ་བཙུན་མོའི་སྐུར། །ཡོངས་ཤར་སྐྱབས་ཀུན་ངོ་བོར་ངེས་རྙེད་ནས། །ཤུགས་དྲག་གདུང་བའི་ཡིད་
402



༄༅། །ཀྱིས་གསོལ་བ་འདེབས། །ནམ་ཞིག་འདི་སྣང་འགག་པར་བྱེད་པའི་ཚེ། །བསླུ་མེད་གཏན་གྱི་སྐྱབས་གནས་མཆོག་ཁྱོད་ལས། །རེ་ས་གཞན་ན་མེད་དོ་རྗེ་བཙུན་མ། །མཁའ་སྤྱོད་རིག་འཛིན་ཞིང་དུ་ལམ་སྣ་
དྲོངས། །རང་སེམས་གཉུག་མ་འོད་གསལ་དེ་བཞིན་ཉིད། །ཁྱེད་ཐུགས་དབྱིངས་དང་དབྱེར་མེད་རོལ་གཅིག་ཤོག ། ༧ ཅེས་པ་འདི་ཡང་བཙུན་མ་དགེ་འདུན་མཚོའི་ངོར། འདུ་གསུམ་པ་ཝ་གཱིནྡྲའམ་རོལ་རྡོར་བས་སོ། །དགེའོ། །
ཉེར་གཉིས་བྱོན།
403
པོད།



F0#
<
རོལ་བའི་རྡོ་རྗེའི་གསུང་འབུམ།



༄༅། །སྐྱབས་མཆོག་བླ་མ་དམ་པའི་གསོལ་འདེབས་ཀྱི་སྐོར་གདུང་སེལ་བདུད་རྩིའི་ཐིགས་འཕྲེང་ཞེས་བྱ་བ་བཞུགས་སོ། །
405



གཅིག་
རོལ་བའི་རྡོ་རྗེའི་གསུང་འབུམ།
༄༅། །ན་མོ་གུ་རུ་མཉྫཤྲཱི་ཡེ། འཇམ་དཔལ་དབྱངས་དངོས་རྗེ་བཙུན་སྒྲོལ་བའི་མགོན། །གང་གི་སྒྱུ་འཕྲུལ་རྣམ་སྣང་རྡོ་རྗེ་སླར། །ངུར་སྨྲིག་འཛིན་པ་ཀུན་དགའ་རྒྱུ་མཚན་དཔལ།
སྐྱབས་གསུམ་ཡོངས་འདུས་ཆེན་པོར་གསོལ་བ་འདེབས། །སྐྱེ་བའི་འཕྲེང་བར་མགོན་དེས་དགྱེས་བཞིན་དུ། །རྗེས་བཟུང་འཁྲུལ་བྲལ་གདམས་པའི་མཛོད་འཛིན་ཅིང་། །རྡོ་རྗེའི་
རྣལ་འབྱོར་ཟབ་མོ་མཐར་ཕྱིན་ནས། །ཟླ་བྲལ་མཁའ་མཉམ་འགྲོ་འདྲེན་དཔལ་ཐོབ་ཤོག །༧ ཅེས་པ་འདི་ཡང་སྐྱབས་མཆོག་མཚུངས་མེད་རྗེ་བླ་མ་དེ་ཉིད་ཀྱི་སློབ་འབངས་ཡོངས་ཀྱི་ཐ་ཤལ་དྲེད་པོ་
རོལ་བའི་མིང་འཛིན་དེས། མི་ཕྱེད་དད་པས་བ་སྤུ་གཡོ་བཞིན་སོར་བཅུའི་པད་འདབ་ཆོས་ཀྱི་འཁོར་ལོའི་མཛེས་རྒྱན་དུ་བཀོད་དེ་རྩེ་གཅིག་གསོལ་བ་བཏབས་ཅིང་སྨོན་པ་སིདྡྷི་རསྟུ། ༈ རྗེ་བཙུན་ཆེན་པོ་རྣམ་
406



ཤུ
གཉིས་
༄༅། ། སྣང་རྡོ་རྗེའི་ཞབས། །མགོན་དེའི་ཐུགས་སྤྲུལ་ཀུན་དགའ་རྒྱལ་མཚན་དཔལ། །སྐྱབས་གནས་ཡོངས་འདུས་རིགས་བརྒྱའི་ཁྱབ་བདག་ཆེ། །ཟླ་བྲལ་དཔལ་ལྡན་བླ་མར་
གསོལ་བ་འདེབས། །ཚེ་རབས་ཀུན་ཏུ་དམ་པའི་མགོན་ཉིད་ཀྱིས། །རྗེས་བཟུང་མདོ་སྔགས་གདམས་པའི་དགའ་སྟོན་མྱོང་། །ས་ལམ་སྤངས་རྟོགས་ཡོན་ཏན་མཐར་ཕྱིན་ནས། །ཟུང་
འཇུག་སྐུ་ལྔའི་རྒྱལ་ས་མཆོག་ཐོབ་ཤོག ། ༧ ཅེས་པ་འདི་ཡང་ཚེ་དབང་རིག་གོའི་འདོད་པ་བསྐང་ཕྱིར། གྱི་ན་པ་རོལ་མིང་པས་གང་ཤར་གསོལ་བ་བཏབ་པ་སརྦ་དཱ་ག་རྩ་ནམ་བྷ་ཝནྟུ། ༈ རྒྱལ་ཀུན་
གསུང་གི་དབང་ཕྱུག་སྒྲོལ་བའི་མགོན། །རྒྱལ་སྲས་དཔའ་བོ་རྣམ་སྣང་རྡོ་རྗེའི་ཞབས། །རྒྱལ་བསྟན་སྤེལ་མཛད་ཀུན་དགའ་རྒྱལ་མཚན་དཔལ། །རྣམ་གསུམ་དབྱེར་མེད་ཞབས་ལ་
407
ལ་
པོད།



གསོལ་བ་འདེབས། །སྐྱེ་ཀུན་དམ་པ་མཆོག་དང་མི་འབྲལ་ཞིང་། །ཟབ་རྒྱའི་གདམས་པའི་བདུད་རྩིའི་དཔལ་ལ་རོལ། །ངེས་གསང་སྙིང་པོའི་བསྟན་པ་ཕྱོགས་མཐར་སྤེལ། །ཀུན་མཁྱེན་ཆོས་རྗེའི་རྒྱལ་ས་ཟིན་པར་
ཤོག ། ༧ ཅེས་པ་འང་དམ་པ་མཆོག་གི་སློབ་བུ་འགའི་བསྐུལ་ངོར། ཐ་ཤལ་བ་རོལ་མིང་བས་གསོལ་བ་བཏབ་པའོ། །དགེའོ། །༈ བརྒྱུད་གསུམ་བླ་མའི་བྱིན་རླབས་ཐུགས་མཚོར་འཁྱིལ། །ཐོས་བསམ་བསྒོམ་པས་ཉམས་རྟོགས་དཔལ་
གྱིས་བརྗིད། །དམུ་རྒོད་གདུལ་བྱ་འདྲེན་ལ་ཟླ་བྲལ་བ། །ཀུན་དགའ་རྒྱལ་མཚན་ཞབས་ལ་གསོལ་བ་འདེབས། །དེང་ནས་སྐྱེ་བའི་ཕྲེང་བ་ཐམས་ཅད་དུ། །མཚན་ལྡན་བཤེས་གཉེན་མཆོག་དང་མི་འབྲལ་ཞིང་།
ཟབ་རྒྱའི་ཆོས་མཛོད་རྒྱ་མཚོའི་ལེགས་བཟུང་ནས། །མཐའ་ཡས་འགྲོ་བའི་དཔལ་དུ་འགྱུར་བར་ཤོག ། ༧ ཅེས་པའང་རྗེ་ཉིད་ཀྱི་བཀའ་འབངས་འགས་བཞེད་སྐོངས་སུ། དྲེད་པོ་རོལ་མིང་པས་སོ། །དགེའོ། །༈ རྒྱལ་བའི་ལུང་བསྟན་
ཀུན་མཁྱེན་ཆོས་རྗེ་ཡི། །ངེས་དོན་གསང་ཆེན་བསྟན་པ་སྤེལ་བའི་གཉེན། །ཐར་འདོད་སྐལ་བཟང་རྒྱ་མཚོའི་འདྲེན་པ་མཆོག །ཀུན་དགའ་རྒྱལ་མཚན་ཞབས་ལ་གསོལ་བ་འདེབས། །༧ ཞེས་པའང་སྐྱབས་རྗེ་དམ་པའི་
བཀའ་སློབ་འགའི་ངོར། རྨོངས་པ་རོལ་མིང་བས་གསོལ་བ་བཏབ་པ་དགེ ། ༈ ཀུན་མཁྱེན་བླ་མའི་ངེས་དོན་བསྟན་པའི་སྲོལ། །སྤེལ་མཁས་རྗེ་བཙུན་ཀུན་དགའ་སྙིང་པོའི་གར། །ཟབ་གསང་བསྟན་པའི་རྒྱལ་མཚན་འཛིན་པའི་
ར/
རོལ་བའི་རྡོ་རྗེའི་གསུང་འབུམ།
408



གསུམ་
༄༅། ། དཔལ། །མཚུངས་མེད་བླ་མའི་ཞབས་ལ་གསོལ་བ་འདེབས། །༧ ཞེས་པའང་མགོན་པོ་གང་གི་སློབ་བུ་འགའི་ངོར། ཐ་ཤལ་བ་རོལ་མིང་བས་གསོལ་བ་བཏབ་པའོ། །དགེའོ། །༈ འཇིགས་མེད་ཆོས་ཀྱི་སྲིད་ལ་དབང་འབྱོར་
ཞིང་། །ཐར་འདོད་ཀུན་དགའི་དཔལ་མཆོག་ཆོས་ཆར་འབེབས། །ངུར་སྨྲིག་རྒྱལ་མཚན་འཛིན་པའི་གཙུག་གི་རྒྱན། །དཔལ་ལྡན་བླ་མའི་ཞབས་ལ་གསོལ་བ་འདེབས། ། ༧ ཞེས་པ་འདི་ཡང་སྐྱབས་རྗེ་དམ་པའི་སློབ་བུ་
འགའི་ངོར། གྱི་ན་པ་ཝ་གཱིནྡའམ་རོལ་མིང་པས་བྲིས་པ་དགེ ། ༈ ཁྱབ་བདག་དང་པོའི་སངས་རྒྱས་འཁོར་ལོའི་མགོན། །གང་གི་ཡེ་ཤེས་སྒྱུ་འཕྲུལ་རོལ་པ་ལས། །བསྟན་འགྲོའི་འཚོ་དཔལ་ངུར་སྨྲིག་འཛིན་པའི་རྗེ། །ཀུན་
དགའ་རྒྱལ་མཚན་ཞབས་ལ་གསོལ་བ་འདེབས། ། ༧ ཞེས་པ་འདི་ཡང་དད་ལྡན་འགའ་ཞིག་གི་ངོར། སྤྲང་པོ་རོལ་མིང་པས་རྩེ་གཅིག་གསོལ་བ་བཏབ་པའོ། །དགེའོ། ། ༈ ཕན་བདེའི་འབྱུང་གནས་དྲིན་ཆེན་ཆོས་ཀྱི་རྗེ། །འགྲོ་ཀུན་
དགའ་མཛད་བསྟན་པའི་རྒྱལ་མཚན་འཛིན། །སྐྱབས་གསུམ་ཡོངས་འདུས་རིན་ཆེན་ཟ་མ་ཏོག ། སངས་རྒྱས་ཡེ་ཤེས་ཞབས་ལ་གསོལ་བ་འདེབས། ། ༧ ཞེས་པའང་ཐ་ཤལ་རོལ་མིང་པས་སོ། །དགེའོ། ། ༈ དུས་གསུམ་
་སངས་རྒྱས་མ་ལུས་འདུས་པའི་དཔལ། །མདོ་སྔགས་ཆོས་མཛོད་རྒྱ་མཚོ་འཁྱིལ་བའི་ཀླུང་། །ཐེག་གསུམ་འཕགས་ཚོགས་ཡོངས་ཀྱི་གཙུག་གི་ནོར། །དཔལ་ལྡན་ཡེ་ཤེས་ཞབས་ལ་གསོལ་བ་འདེབས། ། ༧ ཞེས་པའང་
409



རོལ་བའི་རྡོ་རྗེའི་གསུང་འབུམ།
གྱི་ན་བ་བསྟན་འཛིན་རྒྱ་མཚོས་སོ། ། ༈ རྣམ་དག་བསླབ་བསུམ་རྒྱན་གྱིས་ངང་ཚུལ་མཛེས། །བྱམས་བརྩེ་བྱང་ཆུབ་སེམས་ཀྱི་གཏེར་མཛོད་འཆང་། །རིམ་གཉིས་ཟབ་མོའི་ཏིང་འཛིན་བརྟན་པ་ཐོབ། །ཀུན་དགའ་རྒྱལ་
མཚན་ཞབས་ལ་གསོལ་བ་འདེབས། ། ༧ ཞེས་པ་འདི་ཡང་རོལ་མིང་བས་སོ། །དགེའོ། །༈ ཕུན་ཚོགས་ལེགས་བཤད་དབྱར་སྐྱེས་རྔ་གསང་སྒྲས། །སྐལ་ལྡན་མདོངས་མཐའ་ཀུན་དགའི་སྤུ་ལོང་གཡོ། །བཤད་སྒྲུབ་སྦྱང་
རྩིའི་རྒྱལ་མཚན་ཚལ་ཆེན་པོ། །རྒྱས་མཛད་དཔལ་ལྡན་བླ་མར་གསོལ་བ་འདེབས། ། ༧ ཞེས་པའང་རོལ་མིང་བས་སོ། །དགེའོ། ། ༈ རྒྱལ་ཀུན་གསང་གསུམ་རོལ་བའི་ཆ་ཤས་རྫོགས། །ཡོན་ཏན་རྣམ་པར་བཀྲ་བའི་རི་
མོས་མཛེས། །སྐལ་ལྡན་ཀུ་མུད་དགའ་ཚལ་བཞད་པའི་གཉེན། །བསྟན་པའི་རྒྱལ་མཚན་བསྒྲེངས་ལ་གསོལ་བ་འདེབས། ། ༧ ཞེས་པའང་ཝ་གཱིནྡྲས་སོ། །དགེའོ། ། ༈ སྐལ་བཟང་མདོངས་མཐའི་ཚོགས་ཀུན་དགའ་
བྱེད་ཀྱི། །ཟབ་རྒྱའི་དབྱར་རྔ་དང་འགྲོགས་སྤྲིན་བཅུད་ཀྱིས། །ཐུབ་བསྟན་སྦྲང་རྩིའི་རྒྱལ་མཚན་ཚལ་ཡངས་པོ། །སྤེལ་མཁས་བཤེས་གཉེན་དམ་པར་གསོལ་བ་འདེབས། ། ༧ ཞེས་པ་འདི་ཡང་རོལ་རྡོར་བས་སོ། །དགེའོ། །
༈ རྨད་བྱུང་མཁྱེན་བརྩེ་ནུས་པའི་དཀྱིལ་འཁོར་རྒྱས། །ཟབ་རྒྱའི་གདམས་པའི་འོད་སྣང་འབུམ་འཕྲོས་བ། །ཀུན་དགའི་དཔལ་གྱུར་སྦྲང་རྩིའི་རྒྱལ་མཚན་ཚལ། །འབྱེད་མཁས་ཉིན་མོའི་དབང་པོར་གསོལ་བ་
410



བཞི་
༄༅། །འདེབས། ། ༧ ཞེས་པའང་བྱམས་པ་ཆོས་དཔལ་གྱིས་སོ། །དགེའོ། ། ༈ ཕུལ་བྱུང་མདོ་སྔགས་ཆོས་ཀྱི་ཆར་ཆེན་གྱིས། །གདུལ་བྱའི་ཞིང་སར་སྐུ་བཞིའི་འབྲས་བཟང་མཆོག །སྨིན་ལ་ཟླ་བྲལ་ཀུན་དགའི་དཔལ་སྟེར་
ཞིང་། །ཐུབ་བསྟན་རྒྱལ་མཚན་འཛིན་ལ་གསོལ་བ་འདེབས། ། ༧ ཞེས་པའང་ཆོས་ཀྱི་ཉི་མས་སོ། །དགེའོ། ། ༈ སྐྱབས་གསུམ་ཡོངས་འདུས་དཔལ་ལྡན་བླ་མ་མཆོག །ཚུལ་བཞིན་བསྟེན་པས་ཀུན་ནས་དགའ་བའི་
དཔལ། །རྩོལ་མཁས་ཕྱོགས་ལས་རྣམ་རྒྱལ་དགེ་མཚན་ཅན། །ཕན་བདེའི་འབྱུང་གནས་ཆེན་པོར་གསོལ་བ་འདེབས། ། ༧ ཞེས་པའང་དགེ་ལེགས་རྣམ་རྒྱལ་གྱིས་སོ། །དགེའོ། ། ༈ རྨད་བྱུང་ཀུན་བཟང་རླབས་ཆེན་མཛད་
པ་ཡིས། །གསང་ཆེན་དགའ་བཞིའི་ལམ་གྱིས་སྐལ་ལྡན་རྣམས། །གཏན་བདེའི་རྒྱལ་ས་མཆོག་ལ་འགོད་མཁས་པ། །མཚན་ལྡན་རྡོ་རྗེའི་བླ་མར་གསོལ་བ་འདེབས། ། ༧ ཞེས་པའང་བསྟན་པ་དར་རྒྱས་ཀྱིས་སོ། །དགེའོ། །
མཐའ་ཀླས་གདུལ་བྱའི་རེ་སྐོང་ཡིད་བཞིན་ནོར། །ཀུན་དགའི་དཔལ་གྱུར་བཤེས་གཉེན་དབང་གི་རྒྱལ། །དད་གུས་རྒྱལ་མཚན་རྩེ་མོར་ལེགས་བཀོད་པས། །མཆོག་ཐུན་དངོས་གྲུབ་སྩོལ་ལ་གསོལ་བ་འདེབས།
༧ ཞེས་པའང་ངག་དབང་བསྟན་པས་སོ། །དགེའོ། ། ༈ རིགས་རྣམས་ཀུན་གྱི་བདག་པོ་རྡོ་རྗེ་འཆང་། །འགྲོ་ལ་སྨིན་གྲོལ་དགའ་སྟོན་ཆར་འབེབས་ཕྱིར། །ངུར་སྨྲིག་རྒྱལ་མཚན་འཆང་བའི་རྣམ་རོལ་བ། །བསྟན་འགྲོའི་
411
པོད།



སྟེ
རོལ་བའི་རྡོ་རྗེའི་གསུང་འབུམ།
དཔལ་མགོན་ཆེན་པོར་གསོལ་བ་འདེབས། ། ༧ ཞེས་པའང་རིག་འཛིན་རྡོ་རྗེས་སོ། །དགེའོ། ། ༈ མཐའ་ཀླས་ཐུབ་བསྟན་འཛིན་མའི་ཁྱོན་ཡངས་ལ། །བློ་ལྡན་སྐལ་བཟང་རྐང་དྲུག་ཀུན་དགའི་ཚལ། །བཤད་སྒྲུབ་སྦྲང་རྩིའི་
རྒྱལ་མཚན་བཞད་པའི་གཉེན། །ཡོངས་འཛིན་ཉིན་མོའི་མགོན་ལ་གསོལ་བ་འདེབས། ། ༧ ཞེས་པ་འདི་ཉིད་ཆོས་ཉིད་རང་གྲོལ་གྱིས་སོ། །དགེའོ། ། ༈ སྐལ་ལྡན་ཐར་འདོད་ཀུན་ནས་དགའ་བའི་དཔྱིད། །ཟབ་རྒྱའི་སྨིན་
གྲོལ་གདམས་པས་ཚལ་མཛད་ཅིང་། །བསྟན་པའི་རྒྱུལ་མཚན་བསྒྲེང་ལ་ཟླ་བྲལ་བ། །མཁས་གྲུབ་རྒྱ་མཚོའི་གཙོ་ལ་གསོལ་བ་འདེབས། ། ཞེས་པའང་པདྨ་རིག་འཛིན་གྱིས་སོ། །དགེའོ། ། ༈ སྐལ་བཟང་འགྲོ་ཀུན་
པའི་ལམ་བཟང་ལ། །དཀྲི་མཁས་མདོ་སྔགས་ཆོས་ཀྱི་དགའ་སྟོན་འགྱེད། །བཤད་སྒྲུབ་བསྟན་པའི་རྒྱལ་མཚན་འཛིན་པའི་གཙོ། །མཚུངས་མེད་དཔལ་ལྡན་བླ་མར་གསོལ་བ་འདེབས། ། ༧ ཞེས་པའང་ཨོ་རྒྱན་ཆོས་ཉིད་
ཀྱིས་སོ། །དགེའོ། ། ༈ རིགས་ཀུན་ཁྱབ་བདག་རྡོ་རྗེ་འཛིན་རྒྱལ་དངོས། །གདུལ་བྱའི་ཐ་རྒོད་སློག་ལ་རབ་དགས་བྲེལ། །ངུར་སྨྲིག་རྒྱལ་མཚན་འཛིན་པའི་བརྟུལ་ཞུགས་ཀྱིས། །སྐུ་བཞིའི་འབྲས་སྨིན་མཛད་ལ་གསོལ་
བ་འདེབས། ། ༧ ཞེས་པའང་པདྨ་དགྱེས་པས་སོ། །དགེའོ། ། ༈ རྣམ་དག་ཁྲིམས་ཀྱི་རྩ་བ་རབ་ཏུ་བརྟན། །ཡོན་ཏན་རིན་ཆེན་ལོ་འདབ་འབྲས་བུས་དུད། །འགྲོ་བའི་རེ་སྐོང་འདོད་དགུའི་ཆོས་ཆར་འབེབས། །བཤེས་
412



ལྔ་བྱོན།
༄༅། ། གཉེན་དཔག་བསམ་དབང་པོར་གསོལ་བ་འདེབས། ། ༧ ཞེས་པ་འཇམ་དཔལ་རོལ་བས་སོ། །དགེའོ། ། ༈ དྲི་མེད་བསིལ་ལྡན་རྣམ་དཀར་ཕུང་པོའི་བརྗིད། །དད་གུས་ཉིན་བྱེད་འོད་ཀྱིས་རབ་བསྐུལ་ཚེ། །རྣམ་
དག་དབང་བཞིའི་ཆུ་རྒྱུན་ལེགས་པར་འབེབས། །བཤེས་གཉེན་གངས་ཀྱི་ལྷུན་པོར་གསོལ་བ་འདེབས། ། ༧ ཞེས་པ་བཞད་པའི་རྡོ་རྗེས་སོ། །དགེའོ། ། ༈ ཚད་མེད་ཐུགས་རྗེའི་ལྷ་ལམ་ཡངས་པོ་རུ། །བྱིན་རླབས་ཆུ་འཛིན་
འཁྲིགས་པའི་བ་གམ་ལས། །ཟབ་རྒྱའི་མདོ་སྔགས་ཆོས་ཆར་འབུམ་འཇོ་བའི། །བསྟན་འཛིན་རྒྱ་མཚོའི་གཙོ་ལ་གསོལ་བ་འདེབས། ། ༧ ཞེས་པ་ཨོ་རྒྱན་ཆོས་ཉིད་ཀྱིས་སོ། །དགེའོ། ། ༈ མ་རུངས་བདུད་སྡེའི་ལྷ་མིན་
དཔུང་གི་ཚོགས། །ཅིག་ཅར་འཇོམས་པའི་རྡོ་རྗེ་རྩེ་བརྒྱ་ཅན། །མཐུ་སྟོབས་ནུས་པའི་དཔལ་ལྡན་དྲག་ཤུལ་འཆང་། །རྣལ་འབྱོར་སྤྱན་སྟོང་དབང་པོར་གསོལ་བ་འདེབས། ། ༧ ཞེས་པ་བསྟན་འཛིན་རྒྱ་མཚོས་སོ། །དགེའོ། །
༈ བདེ་སྟོང་ཡེ་ཤེས་རོལ་བའི་ཆོ་འཕྲུལ་ལས། །མཐུ་སྟོབས་གནམ་ལྕགས་འབར་བའི་ཚ་དབལ་གྱིས། །ནག་ཕྱོགས་བདུད་སྡེའི་བྲག་རི་སྙིལ་མཛད་པ། །རྣལ་འབྱོར་དབང་ཕྱུག་ཆེན་པོར་གསོལ་བ་འདེབས། ། ༧ ཞེས་
པ་ཐོད་ཕྲེང་རྩལ་གྱིས་སོ། །དགེའོ། ། ༈ རྨད་བྱུང་ཐུགས་བསྐྱེད་རྣམ་པར་དག་པའི་མཐུས། །དྲི་མེད་རྒྱལ་བསྟན་རིས་སུ་མ་ཆད་པར། །འཛིན་སྐྱོང་སྤེལ་བའི་ཁུར་ཆེན་འདེགས་མཛད་པའི། །བསྟན་འཛིན་སྐྱེས་མཆོག་
413



རོལ་བའི་རྡོ་རྗེའི་གསུང་འབུམ།
དབང་པོར་གསོལ་བ་འདེབས། ། ༧ ཞེས་པའང་ཆོས་ཉིད་རང་གྲོལ་གྱིས་སོ། །དགེའོ། ། ༈ སངས་རྒྱས་ཀུན་གྱི་གསང་བའི་མཛོད་ཕྱེ་ནས། །ཡེ་ཤེས་རོལ་བའི་བྱིན་རླབས་དབང་བསྐུར་ཐོབ། །མཁས་ཀུན་དགའ་བའི་ལུང་
རྟོགས་ཡོན་ཏན་གཏེར། །བསྟན་པའི་རྒྱལ་མཚན་འཛིན་ལ་གསོལ་བ་འདེབས། །༧ ཞེས་པའང་ངག་དབང་བསྟན་འཛིན་རྒྱ་མཚོས་སོ། །དགེའོ། ། ༈ སྐལ་ལྡན་གདུལ་བྱའི་མ་རིག་མུན་པ་སངས། །བཤད་སྒྲུབ་ཆུ་སྐྱེས་འདབ་
སྟོང་ཚལ་ཆེན་རྒྱུས། །གསང་གསུམ་ཡེ་ཤེས་སྣང་བའི་གཏེར་མཛོད་འཆང་། །མཛད་བཟང་འོད་སྟོང་འཕྲོ་ལ་གསོལ་བ་འདེབས། ། ༧ ཞེས་པའང་ཤཱ་ས་ན་བྲི་ཏིས་སོ། །དགེའོ། ། ༈ སྐལ་བཟང་ཐར་འདོད་ཚོགས་ཀུན་རབ་
དགའི་དཔལ། །རྣམ་གྲོལ་བྱང་ཆུབ་ལམ་བཟང་སྟོན་པའི་མཆོག །མཁས་ཀུན་དགའ་བའི་བསྟན་པའི་རྒྱལ་མཚན་འཛིན། །སངས་རྒྱས་ཡེ་ཤེས་ཞབས་ལ་གསོལ་བ་འདེབས། །༧ ཞེས་པའང་རོལ་བའི་རྡོ་རྗེས་སོ། །
414
དགེའོ། །



༄༅། །མཚུངས་མེད་བླ་མ་དམ་པ་ལ་ཕུར་ཚུགས་གསོལ་འདེབས་སྨོན་ཚིག་དང་བཅས་པ་བྱིན་རླབས་མྱུར་ཏུ་
འདྲེན་པའི་ཕོ་ཉ་ཞེས་བྱ་བ་བཞུགས་སོ། །
415



གཅིག་
རོལ་བའི་རྡོ་རྗེའི་གསུང་འབུམ།
༄༅། །ཨོཾ་སྭ་སྟི། མཁྱེན་རབ་ངག་གི་དབང་བོའི་ཟླ་ཤེལ་རྒྱས། །སྐལ་བཟང་བློ་ཡི་ཀུ་མུད་འབུམ་ཕྲག་བཞད། །མཛད་བཟང་དགེ་ལེགས་བྱེ་བའི་བསིལ་ཟེར་སྤྲོ། །ཐར་འདོད་
རྒྱ་མཚོའི་མགོན་ལ་གསོལ་བ་འདེབས། །ཚོགས་གཉིས་ཆུ་གཏེར་ཆེ་ལས་ལེགས་པར་བསྐྲུན། །མང་ཐོས་གོས་ཀྱིས་བྱི་དོར་རྒྱ་ཆེར་བྱས། །ཉམས་རྟོགས་རྒྱལ་མཚན་རྩེར་སོན་
འདོད་དགུའི་དཔལ། །བཤེས་གཉེན་དབང་གི་རྒྱལ་པོར་གསོལ་བ་འདེབས། །རྒྱ་ཆེན་ཤེས་བྱའི་མཁའ་ལ་ཐོགས་མེད་རྒྱུ། །འཆད་རྩོད་རྩོམ་པའི་འོད་སྟོང་ཕྱོགས་བརྒྱར་འབྱེད།
སྐལ་བཟང་འདབ་སྟོང་དགའ་ཚལ་བཞད་པའི་གཉེན། །བཤེས་གཉེན་རྟ་ལྗང་དབང་པོར་གསོལ་བ་འདེབས། །མཁས་བཙུན་གསེར་རིའི་ཁྲོད་ལས་མངོན་པར་འཕགས། །ཚད་
416



ཀ་
གཉིས་
༄༅། །མེད་རྣམ་བཞིའི་བང་རིམ་རྩེ་མོར་འཕགས། །མཁས་ཚུལ་གསུམ་གྱི་སྣང་བྱེད་དོ་ཤལ་གཡོ། །བཤེས་གཉེན་རི་དབང་ལྷུན་པོར་གསོལ་བ་འདེབས། །བསླབ་གསུམ་རིམ་
གཉིས་ཡིད་བཞིན་ནོར་གྱིས་གཏམས། །མཁྱེན་བརྩེ་ནུས་པའི་ཡོན་ཏན་གཏིང་མཐའ་བྲལ། །མཛད་བཟང་དུས་ལས་མི་ཡོལ་རླབས་འཕྲེང་འཕྱོ། །བཤེས་གཉེན་ཆུ་གཏེར་ཆེན་པོར་
གསོལ་བ་འདེབས། །ཞི་དུལ་འདམ་བུའི་ཚལ་དུ་དལ་གྱིས་རྒྱུ། །གཞན་ཕན་སྤྱོད་པའི་མཆེ་བ་དྲུག་དང་ལྡན། །མདོ་སྔགས་ཐེག་པ་མཆོག་གི་ཁུར་ཆེན་འདེགས། །བཤེས་གཉེན་
གཉིས་འཐུང་དབང་པོར་གསོལ་བ་འདེབས། །བཤད་སྒྲུབ་གངས་རིའི་སྤོ་ལ་གནས་བཅས་ཏེ། །རྣམ་དཔྱོད་སྤོབས་པའི་གཡུ་རལ་ཁུར་དུ་བརྗིད། །ལོག་སྨྲས་ཚར་གཅོད་ལུང་
417:
པོད།



རོལ་བའི་རྡོ་རྗེའི་གསུང་འབུམ།
རིགས་མཆེ་སྡེར་ངོམས། །བཤེས་གཉེན་གདོང་ལྔའི་དབང་པོར་གསོལ་བ་འདེབས། །མ་རུངས་མི་སྲུན་གདུག་པའི་རི་བོ་རྣམས། །ཐབས་མཁས་གསང་ཆེན་རྡོ་རྗེ་རྩེ་བརྒྱ་ཡི། །ཅིག་ཅར་འཇོམས་པར་ནུས་པའི་དཔའ་
གདེང་ཅན། །གཤེས་གཉེན་རྣམ་སད་དབང་པོར་གསོལ་བ་འདེབས། །ཚད་མེད་ཐུགས་རྗེའི་གློག་ཞགས་དང་འགྲོགས་ནས། །དྲག་ཤུལ་གནམ་ལྕགས་འབར་བའི་ཚ་དབལ་བརྒྱས། །བདུད་བགེགས་དམ་སྲིའི་བྲག་རི་
སྙིལ་མཛད་པའི། །བཤེས་གཉེན་མཐུ་སྟོབས་དབང་པོར་གསོལ་བ་འདེབས། །ཡོན་ཏན་ལོ་འདབ་འབྲས་བུ་གཡུར་དུ་དུད། །བསྟེན་ན་སྲིད་ཞིའི་ལེགས་ཚོགས་འདོད་དགུའི་གཏེར། །རྒྱ་ཆེན་ཡིད་བཞིན་འདོད་འཇོའི་
དཔལ་སྟེར་བའི། །བཤེས་གཉེན་དཔག་བསམ་དབང་པོར་གསོལ་བ་འདེབས། །དེ་ལྟར་ཕུར་ཚུགས་གསོལ་བ་དྲག་བཏབ་པས། །གསང་གསུམ་བྱིན་རླབས་བདུད་རྩིའི་ཆར་རྒྱུན་གྱིས། །བདག་རྒྱུད་བུམ་བཟང་ཡོངས་
སུ་ལེགས་གཏམས་ནས། །བློ་མཆོག་གཏེར་ཁ་འབྱེད་པར་བྱིན་གྱིས་རློབས། །མཚན་ལྡན་དམ་པའི་མཛད་སྤྱོད་རྣམ་ཐར་ལ། །མ་དག་སྣང་བ་རྡུལ་ཙམ་མི་འབྱུང་ཞིང་། །མོས་གུས་དག་སྣང་ཡར་ཟླ་ལྟར་འཕེལ་ནས། །
བྱིན་རླབས་སྙིང་ལ་འཇུག་པར་བྱིན་གྱིས་རློབས། །སྲིད་པར་འཆིང་བྱེད་བདོག་པའི་དངོས་པོ་ཀུན། །ཡོངས་སུ་ཞེན་པ་མེད་པར་ལེགས་བཏང་ནས། །ཡོན་གནས་མཆོག་གྱུར་དྲིན་ཆེན་བླ་མ་ལ། །ལེགས་པར་ཕུལ་
418



，
གསུམ་
༄༅། །བས་ཐུགས་རབ་དགྱེས་བྱེད་ཤོག །གང་གི་དོན་དུ་འབད་རྩོལ་དྲག་པོ་ཡིས། །ཤིན་ཏུ་འགྲུབ་པར་དཀའ་བའི་བཀའ་བབས་ཀྱང་། །མི་དམན་སྙིང་སྟོབས་ཆེན་པོས་ལྷུར་བླང་ནས། །ཐུགས་བཞེད་ཅི་བཞིན་
མྱུར་ཏུ་སྒྲུབ་ནུས་ཤོག །མདོ་རྒྱུད་གདམས་པའི་ཆུ་ཀླུང་མ་ལུས་པ། །མཆོག་ཏུ་དད་པས་ཧུབ་ཀྱིས་ལེགས་འཐུང་ནས། །སྲིད་མཐའི་བར་དུ་བསྟན་པ་འཛིན་སྤེལ་ལ། །བཀའ་བཞིན་སྒྲུབ་པའི་མཆོད་པས་མཉེས་པར་ཤོག
།སྐྱབས་གནས་གཅིག་ཆོག་མཚན་ལྡན་དབང་གི་རྒྱལ། །དད་གུས་རྒྱལ་མཚན་རྩེར་མོར་ལེགས་བཀོད་དེ། །མི་ཕྱེད་སྙིང་ནས་གསོལ་བ་བཏབ་པས་མཐུས། །མཆོག་ཐུན་དངོས་གྲུབ་མྱུར་ཏུ་ཐོབ་པར་ཤོག །སྐྱེ་དང་ཚེ་
རབས་ཀུན་ཏུ་བླ་མ་དང་། །སྐད་ཅིག་ཙམ་ཡང་མི་འབྲལ་རྩེ་གཅིག་ཏུ། །ཟབ་རྒྱའི་མདོ་སྔགས་ཆོས་ལ་ལོངས་སྤྱོད་ནས། །དོན་གཉིས་ལྷུན་གྱིས་འགྲུབ་པའི་དཔལ་ཐོབ་ཤོག །སེམས་ཉིད་སྟོང་གསལ་ཟུང་འཇུག་གཉུག
མའི་བབ། །བརྗོད་བྲལ་བདེ་ཆེན་དོན་དམ་བླ་མའི་ཞལ། །མངོན་གྱུར་རང་སེམས་བླ་མའི་ཐུགས་དང་འདྲེས། །ལྷན་ཅིག་རྒྱལ་ཀུན་དགོངས་ཀློང་དབྱེར་མེད་ཤོག །དུས་གསུམ་རྒྱལ་བ་ཀུན་གྱིས་བླ་མ་མཆོག ། ཚུལ་
སྐྱ་ བཞིན་བསྟེན་ནས་མངོན་པར་སངས་རྒྱས་ཕྱིར། །བདག་ཀྱང་བླ་མ་མཆོག་དང་མི་འབྲལ་ཞིང་། །སྐུ་གསུམ་བླ་མའི་གོ་འཕང་མྱུར་ཐོབ་ཤོག ། ༧ ཅེས་མཚུངས་མེད་བླ་མ་དམ་པ་ལ་ཕུར་ཚུགས་གསོལ་འདེབས་སྨོན་ཚིག་དང་བཅས་
419



རོལ་བའི་རྡོ་རྗེའི་གསུང་འབུམ།
པ་བྱིན་རླབས་མྱུར་ཏུ་འདྲེན་པའི་ཕོ་ཉ་ཞེས་བྱ་བ་འདི་ནི། མཁྱེན་རྟོགས་ལྡན་པ་ཞ་རའི་གཅོད་པའི་གདུང་བརྒྱུད་འཛིན་པའི་ཚ་བུ་དད་བརྩོན་རྣམ་དཔྱོད་ཀྱི་པདྨོ་མཆོག་ཏུ་བཞད་པའི་བཙུན་ཆུང་ཀལྤ་བྷ་ཏྲ་དྷརྨ་ཀིརྟིའི་མཚན་ཅན་ནས་ཡང་ཡང་བསྐུལ་བཞེད་མ་
ལྡོག་ཙམ་དུ། ཐོས་སྒོམ་ཀུན་གྱིས་ཡོངས་སུ་དབུལ་བའི་འདུ་གསུམ་པ་པདྨ་རིག་འཛིན་རྡོ་རྗེའམ་རོལ་མིང་པས་གང་ཤར་ཡུད་ཙམ་ལ་སྤེལ་བའོ། །དགེའོ། ། ༈ མདོ་རྒྱུད་གདམས་ངག་མཛོད་ལ་དབང་བསྒྱུར་ཞིང་། །བློ་གསལ་ཐར་འདོད་
སྐལ་བཟང་གདུལ་བྱའི་དཔལ། །རྨད་བྱུང་མཛད་འཕྲིན་དགེ་ལེགས་བྱེ་བའི་བཏེར། །བསྟན་ལ་ ལ་གསོལ་བ་འདེབས། །སྐྱེ་ཀུན་དམ་པའི་མགོན་ཉིད་དགྱེས་བཞིན་དུ། །རྗེས་བཟུང་འཁྲུལ་བྲལ་
བཤད་སྒྲུབ་གདམས་པའི་མཛོད། །འཛིན་མཁས་སྲས་ཀྱི་ཐུ་བོ་མཆོག་གྱུར་ནས། །བསྟན་དང་འགྲོ་བའི་དཔལ་དུ་བདག་གྱུར་ཅིག ། ༧ ཅེས་པའང་དད་ལྡན་དགེ་སློང་ངག་དབང་བསྟན་འཛིན་ནས་གསོལ་འདེབས་རྗེས་འཛིན་སྨོན་
ཚིག་མདོར་བསྡུས་ཞིག་དགོས་པ་ཡིན་ཞེས་གྲོགས་པོ་གཞན་གྱི་དོན་དུ་ནན་བསྐུལ་ངོར་གྱི་ན་བ་རོལ་མིང་བས་གསོལ་བ་བཏབས་པ་དགེ ། ༈ ངག་གི་དབང་པོའི་མཁྱེན་བརྩེའི་དཀྱིལ་འཁོར་རྫོགས། །བློ་ལྡན་སྐལ་བཟང་པད་ཚལ་བཞད་
པའི་གཉེན། །དགེ་ལེགས་མཛད་འཕྲིན་རྒྱ་མཚོའི་ཟེར་སྟོང་འཕྲོ། །བཤེས་གཉེན་རྟ་བདུན་དབང་པོར་གསོལ་བ་འདེབས། །ཚེ་རབས་ཀུན་ཏུ་མཚན་ལྡན་བླ་མ་དང་། །མི་འབྲལ་ཐུགས་བརྩེས་དགྱེས་བཞིན་རྗེས་
420



བུ༄༅། །བཟུང་ནས། །ཟབ་རྒྱས་གདམས་པ་རྒྱ་མཚོའི་མཛོད་འཛིན་པའི། །སྲས་ཀྱི་ཐུ་བོ་མཆོག་ཏུ་བདག་གྱུར་ཅིག ། ༧ ཅེས་པའི་གསོལ་འདེབས་རྗེས་འཛིན་སྨོན་ཚིག་བཅས་པ་འདི་སྐྱབས་མཆོག་གང་གི་དད་སློབ་འགའི་བསྐུལ་
ངོར། ཐ་ཤལ་བ་བསྟན་པ་དར་རྒྱས་སམ་རོལ་མིང་བས་གསོལ་བ་བཏབ་པ་དགེ ། ༈ ངག་གི་དབང་པོའི་ལོངས་སྤྱོད་མཛོད་ཆེན་ཕྱེ། །མདོ་སྔགས་རིག་གཞུང་རིན་ཆེན་དགའ་སྟོན་འགྱེད། །སྐལ་བཟང་ཡིད་ཀྱི་རེ་སྐོང་དགེ་
ལེགས་འཕེལ། །བློ་གསལ་རྒྱ་མཚོའི་དཔལ་ལ་གསོལ་བ་འདེབས། །རླབས་ཆེན་ཐུགས་བསྐྱེད་ཡུ་བར་ལེགས་དྲངས་ནས། །རྣམ་དག་དབང་བཞིའི་ཆུ་བོའི་རྒྱུན་བཟང་གིས། །སྐལ་ལྡན་གདུལ་བྱའི་ཞིང་ས་རབ་
བརླན་ཏེ། །སྐུ་བཞིའི་འབྲས་མཆོག་སྨིན་པར་བྱིན་གྱིས་རློབས། །༧ ཞེས་པའང་ཞ་རའི་དགེ་སློང་སྐལ་ཆོས་ངོར། འདུ་གསུམ་པ་བྱམས་པ་ཆོས་དཔལ་རྒྱ་མཚོའམ་རོལ་མིང་བས་མཁའ་སྤྱོད་གླིང་ནས་ཤར་མར་བྲིས་པའོ། །དགེའོ། ། ༈ རྨད་
བྱུང་ཐུབ་བསྟན་འཛིན་མའི་ཁྱོན་ཡངས་ལ། །རྣམ་དག་ཚོགས་སློབ་གདམས་པའི་དགའ་ཚལ་འབུམ། །འབྱེད་མཁས་སྐལ་བཟང་རྐང་དྲུག་བྱེ་བའི་དཔལ། །བཤེས་གཉེན་ཉིན་མོའི་མགོན་པོར་གསོལ་བ་འདེབས། །
2 སྐྱེ་ཀུན་ངག་གི་དབང་པོའི་བྱིན་རླབས་མཐུས། །རྣམ་འབྱེད་སྣང་བའི་སྒུལ་བཟང་ཐོབ་པའི་དགེ །ལེགས་བཤད་རྒྱུ་མཚོའི་གཞུང་བརྒྱ་འཛིན་སྤེལ་ལ། །སྲས་ཀྱི་ཐུ་བོ་མཆོག་ཏུ་བདག་གྱུར་ཅིག ། ༧ ཅེས་པའང་དད་དམ་
421



རོལ་བའི་རྡོ་རྗེའི་གསུང་འབུམ།
གཙང་མའི་མཛོད་འཛིན་ཝ་གཱིནྡྲ་ཤཱ་ས་ན་དྷ་རའི་བཞེད་སྐོངས་སུ། མུ་ཏོ་བ་ངག་དབང་བསྟན་པ་དར་རྒྱས་སམ་རོལ་མིང་བས་གསོལ་བ་བཏབ་པའོ། །དགེའོ། ། ༈ ངག་ལ་དབང་བསྒྱུར་མཁྱེན་བརྩེའི་ཆུ་འཛིན་ལས། །སྐལ་ལྡན་གདུལ་བྱའི་
ཞིང་ས་བཟང་པོ་ལ། །དགེ་ལེགས་བྱེ་བའི་ཆོས་ཆར་ཉེར་ཕབ་པས། །སྐུ་བཞིའི་འབྲས་མཆོག་བསྐྲུན་ལ་གསོལ་བ་འདེབས། །རྩེ་གཅིག་དད་ཅིང་གསོལ་བཏབ་ལེགས་བྱས་མཐུས། །མ་རྟོགས་ལོག་རྟོག་ཕྱོགས་རྟོག་
མུན་ཚོགས་སངས། །ཇི་ལྟ་ཇི་སྙེད་ཤེས་བྱའི་སྣང་བ་རྒྱས། །ས་ལམ་སྤང་རྟོགས་ཡོན་ཏན་མཐར་ཕྱིན་ཤོག ། ༧ ཅེས་པའང་ཤཱཀྱའི་དགེ་སྦྱོང་ཞི་དུལ་བག་ཡོད་བསླབ་ཁྲིམས་མིག་འབྲས་ལྟར་བསྲུང་བའི་བཙུན་པ་ཝ་གཱིནྡྲ་མེ་ཏཱིའི་མཚན་ཅན་
གྱི་ངོ་སྐལ་དུ། ཆོས་དྲེད་ཐ་ཤལ་པ་ཐུབ་བསྟན་ཆོས་ཀྱི་ཉི་མའམ་རོལ་མིང་བས་གང་ཤར་བྲིས་ཏེ་གསོལ་བ་བཏབ་པའོ། །དགེའོ། ། ༈ ཨོཾ་སྭ་སྟི། རྒྱ་ཆེན་མང་ཐོས་གདམས་ངག་བུམ་བཟང་ལ། །དབང་བསྒྱུར་སྐལ་བཟང་ལུས་ཅན་ཡོངས་
སྨིན་ཕྱིར། །ཀུན་ནས་དགེ་བའི་ལེགས་བཤད་དགའ་སྟོན་འགྱེད། །གདུལ་བྱ་རྒྱ་མཚོའི་མགོན་ལ་གསོལ་བ་འདེབས། །སྐྱབས་གསུམ་ཡོངས་འདུས་དཔལ་ལྡན་བླ་མ་ལ། །སྒོ་གསུམ་དད་ཅིང་གུས་པས་གསོལ་བཏབ་
མཐུས། །གསང་གསུམ་བྱིན་རླབས་བདུད་རྩིའི་གྲུ་ཆར་གྱིས། །བདག་རྒྱུད་ཞིང་ས་བརླན་པར་བྱིན་གྱིས་རློབས། །རྙེད་དཀའི་རྟེན་མཆོག་མི་རྟག་ངང་ཚུལ་རིག །ཁམས་གསུམ་འཁོར་བ་སྦྲུལ་གདུག་ཚང་ཆེན་ལས།
422



བ༄༅། ། །ངེས་འབྱུང་བྱམས་བརྩེ་བྱང་ཆུབ་སེམས་མཆོག་འབྱོངས། །མཐའ་བྲལ་གནས་ལུགས་རྟོགས་པར་བྱིན་གྱིས་རློབས། །ཐུན་མོང་ལམ་གྱི་རྨང་གཞི་ལེགས་ཚུགས་ནས། །ཐུན་མིན་མཚན་ལྡན་རྡོ་རྗེ་སློབ་དཔོན་
ལས། །རྒྱུད་ལྡན་རྣམ་དག་དབང་བཞིའི་ཆུ་རྒྱུན་གྱིས། །སྒོ་གསུམ་སྨིན་ཅིང་གྲོལ་བར་བྱིན་གྱིས་རློབས། །སྡོམ་གསུམ་བཅས་མཚམས་མིག་འབྲས་ལྟར་དུ་བསྲུངས། །རིམ་གཉིས་ལམ་ལ་བརྩོན་པས་ཉམས་རྟོགས་
འཕེལ། །ཚེ་འདིར་གྲུབ་མཐའ་རྣམ་བཞི་ལེགས་རྟོགས་ནས། །ཟུང་འཇུག་རྒྱལ་བའི་གོ་འཕང་མཆོག་ཐོབ་ཤོག ། ༧ ཅེས་པའང་དད་སློབ་དམ་གཙང་གསོ་རིག་པ་ངག་དབང་མཁྱེན་རབ་ཀྱི་ཐུགས་བཞེད་བསྐང་ཕྱིར་བཀའ་མ་ལྡོག་ཙམ་དུ།
སྤྲང་པོ་རྒྱལ་ཁམས་པ་ཨོ་རྒྱན་ཆོས་ཉིད་རང་གྲོལ་ལམ་རོལ་མིང་བས་གསོལ་བ་འདེབས་བཞིན་སུག་རིས་སུ་བཏབ་པའོ། །དགེའོ། ། ༈ ངག་གི་དབང་ཕྱུག་མཁྱེན་བརྩེ་ནུས་པའི་གཏེར། །ཟབ་རྒྱའི་གདམས་པས་སྐལ་བཟང་གདུལ་བྱ་
སྐྱོང་། །བསྟན་འགྲོར་ཕན་བདེའི་དགེ་ལེགས་འཕེལ་བའི་དཔལ། །མཁས་གྲུབ་རྒྱ་མཚོའི་གཙོ་ལ་གསོལ་བ་འདེབས། །མི་ཕྱེད་རྩེ་གཅིག་གསོལ་བཏབ་བྱིན་རླབས་མཐུས། །སྐྱེ་དང་ཚེ་རབས་ཀུན་ཏུ་མི་འབྲལ་ཞིང་། །
ལྟ༥ བཤེས་གཉེན་དམ་པས་ནམ་ཡང་མི་ཕོངས་པར། །མཚན་ལྡན་དམ་པར་འཕྲད་ཅིང་རྗེས་འཛིན་ཤོག །དེ་ལས་མདོ་སྔགས་རིག་གཞུང་མཐའ་དག་ལ། །ཐོས་བསམ་སྒོམ་ལ་བརྩོན་པས་ལྷུར་བླང་ནས། །ཡོན་ཏན་ཡར་
423



རོལ་བའི་རྡོ་རྗེའི་གསུང་འབུམ།
ངོའི་ཟླ་བ་ཇི་བཞིན་དུ། །གེགས་མེད་གོང་ནས་གོང་དུ་འཕེལ་བར་ཤོག །ཚད་དུ་ཕྱིན་པའི་དད་པའི་འདབ་བརྒྱ་བཞད། །དམ་པའི་བྱིན་རླབས་ཟིལ་དངར་སྙིང་ལ་སྨིན། །ཉམས་རྟོགས་ཏིང་འཛིན་བྱེ་བའི་ཆུ་ཀླུང་རྡོལ།
དལ་འབྱོར་ཐོབ་པ་དོན་དང་ལྡན་པར་ཤོག །རྙེད་དཀའི་རྟེན་མཆོག་རྟ་བཟང་ལེགས་ལོན་ཚེ། །མི་རྟག་དྲན་པའི་ལྕག་གིས་རབ་བསྐུལ་ཏེ། །རྣམ་དག་བྱང་ཆུབ་ལམ་མཆོག་མྱུར་བསྒྲོད་ནས། །གཏན་བདེ་ཐར་མཆོག་
གླིང་དུ་ཕྱིན་པར་ཤོག ། ༧ ཅེས་པའང་བསླབ་ཁྲིམས་དང་དམ་ཚིག་སྙིང་ལ་གཅེས་ནོར་དུ་འཆང་བའི་ཞི་དུལ་བག་ཡོད་བྱ་དགེ་སློང་བློ་བཟང་འཕྲིན་ལས་ཀྱི་ཐུགས་བཞེད་བསྐང་ཕྱིར། སེར་མོའི་གཟུགས་བརྙན་ཙམ་འཛིན་པའི་དྲེད་པོ་མདོ་མེད་པདྨ་དགྱེས་
པའམ་རོལ་མིང་བས་གང་ཤར་གསོལ་བ་བཏབ་པའོ། །དགེའོ། ། ༈ ཨོཾ་སྭ་སྟི། །མཁྱེན་རབ་ངག་གི་དབང་བོའི་རྗེས་སུ་འགྲོ། །བརྩེ་ཆེན་ཐུགས་རྗེས་སྐལ་བཟང་རེ་བ་སྐྱོང་། །མཛད་བཟང་དགེ་ལེགས་བྱེ་བས་ཡོངས་ལ་ཁྱབ། །
à གདུལ་བྱ་རྒྱ་མཚོའི་མགོན་ཁྱོད་ཞབས་བརྟན་གསོལ། །རླབས་ཆེན་ཐུགས་བསྐྱེད་ཟབ་མོའི་སྐྱ་རེངས་ཀྱིས། །ཉེར་དྲངས་གསང་གསུམ་ཡོན་ཏན་དཀྱིལ་འཁོར་རྫོགས། །བསྟན་འགྲོར་ཕན་བདེའི་དགའ་ཚལ་འབུམ་
བཞད་པའི། །བཤེས་གཉེན་རྟ་བདུན་དབང་པོ་ཞབས་བརྟན་གསོལ། །རྨད་བྱུང་ཐུགས་བསྐྱེད་སྨོན་པའི་དཔུང་བསྐྱེད་ལ། །སྙིགས་མའི་དུས་འདིར་རྒྱལ་བསྟན་སྤེལ་མཛད་དུ། །ཕུལ་བྱུང་འཕྲིན་ལས་གསུང་གི་མཛད་
424



དྲུག་
༄༅། ། བཟང་གིས། །ཟབ་བརྒྱའི་དགའ་སྟོན་འགྱེད་ཕྱིར་ཞབས་བརྟན་གསོལ། །དྲི་མེད་མདོ་སྔགས་རིག་གཞུང་མཐའ་དག་གི། །ཆོས་འཁོར་རྒྱུན་ཆད་མེད་པར་བསྐོར་བའི་ཕྱིར། །རིས་མེད་གདུལ་བྱ་ཡོངས་ལ་
བརྩེར་དགོངས་ནས། །ཚེ་མཐའ་ཡས་པའི་ངོ་བོར་རྟག་བཞུགས་གསོལ། །བླ་མ་ཡི་དམ་མཆོག་གསུམ་ཐུགས་རྗེ་དང་། །མཁའ་འགྲོ་ཆོས་སྐྱོང་ནོར་ལྷའི་མཐུ་སྟོབས་དང་། །ཆོས་དབྱིངས་རྣམ་དག་ཆོས་ཅན་བདེན་མཐུ་
ཡིས། །ཞབས་པད་རྡོ་རྗེའི་ཁམས་ལྟར་བརྟན་གྱུར་ཅིག །མཁའ་དབྱིངས་མ་ལུས་ཏིལ་གྱི་གོང་བུ་བཞིན། །ཡོངས་སུ་ཁྱབ་པའི་རྒྱལ་བ་སྲས་བཅས་ཀྱི། །ཐུགས་རྗེ་བྱིན་རླབས་གསང་གསུམ་བདེན་སྟོབས་ཀྱིས། །སྨོན་
དོན་གེགས་མེད་འགྲུབ་པར་བྱིན་གྱིས་རློབས། ། ༧ ཞེས་པའང་དེང་དུས་རྒྱལ་བསྟན་རིན་པོ་ཆེ་ཤིན་ཏུ་ཉག་ཕྲ་བའི་དུས་འདིར་སྔོན་སྦྱང་གི་ཐུགས་བསྐྱེད་བཟང་པོ་སྟོབས་སུ་སྨིན་ཞིང་། བསྟན་འགྲོ་ལ་ཕན་བདེའི་དཔལ་དམ་པ་འབྱུང་བའི་ལྷག་བསམ་
རྣམ་དག་ཁུར་དུ་བཞེས་པའི། མཚན་ལྡན་བཤེས་གཉེན་མཆོག་གི་ཞབས་པད་ཡུན་དུ་བརྟན་ཕྱིར་བསླུ་མེད་མཆོག་གསུམ་རྒྱ་མཚོར་རྩེ་གཅིག་གསོལ་བ་འདེབས་བཞིན་འདུ་གསུམ་རོལ་མིང་བས་སྨོན་པའོ། །དགེའོ། ། ༈ ན་མོ་པདྨ་ཊཱ་ཀི་ནཱི་ཡེ། མཁས་
* གྲུབ་ཚད་མའི་སྐྱེས་བུ་དུ་མ་ཡིས། །ཡེ་ཤེས་མཚོ་རྒྱལ་ཉིད་ཀྱི་སྤྲུལ་བ་རུ། །མགྲིན་གཅིག་ལུང་གིས་བསྔགས་པའི་ཌཱ་ཀི་མ། །ཚེ་རིང་ཆོས་སྒྲོན་ཞབས་ལ་གསོལ་བ་འདེབས། །ཁྱེད་ཀྱི་གསང་གསུམ་བྱིན་རླབས་མ་
425



རོལ་བའི་རྡོ་རྗེའི་གསུང་འབུམ།
ལུས་པ། །བདག་རྒྱུད་སྙིང་གི་ཐིག་ལེར་རབ་ཞུགས་ཏེ། །ཉམས་དང་རྟོགས་པའི་ཡོན་ཏན་ཆེར་རྒྱས་ནས། །ལུས་ཅན་རྒྱ་མཚོའི་དཔལ་དུ་བདག་གྱུར་ཅིག །དེང་ནས་མ་དག་འཁོར་བ་མ་སྟོང་བར། །མཁའ་ཁྱབ་ཡིད་
ཅན་གཅིག་ཀྱང་མ་ལུས་པར། །འོག་མིན་མཁའ་སྤྱོད་བདེ་ཆེན་ཞིང་མཆོག་ཏུ། །འདྲེན་པའི་ས་མཁན་ཆེན་པོར་བདག་གྱུར་ཅིག །༧ ཅེས་པ་འདི་ནི་སྡེ་གཞུང་གི་གྲྭ་རིགས་ཞིག་གིས་འདི་འདྲ་ཞིག་དགོས་པར་གསུང་བསྐུལ་ངོར། གྱི་ན་
བ་རྔ་རོང་གི་ཀུན་ཏུ་རྒྱུ་རོལ་རྡོར་བས་སོ། །དགེའོ། ། ༈ ན་མོ་པདྨོ་ཡོ་གི་ནཱི་ཡེ། སྔོན་ཚེ་རིང་ནས་ཚོགས་ཟུང་ཕ་མཐར་ཕྱིན། །གང་འདུལ་ཞིང་སྔགས་ལྷན་སྐྱེས་སྣ་ཚོགས་གར། །བསྒྱུར་མཛད་ཆོས་ཉིད་དབྱིངས་ཀྱི་སྒྲོན་མའི་
དཔལ། །ཌཱ་ཀིའི་རྗེ་མོ་མཆོག་ལ་གསོལ་བ་འདེབས། །དེ་ལྟར་རྩེ་གཅིག་གསོལ་བ་བཏབ་པའི་མཐུས། །བདག་ནི་ནམ་ཞིག་ཚེ་འཕོས་གྱུར་བའི་ཚེ། །ཁྱེད་ཀྱི་ཐུགས་རྗེའི་རྩལ་བྱུང་མ་གཡེལ་བར། །མཁའ་སྤྱོད་དག་
པའི་ཞིང་དུ་ལམ་སྣ་དྲོངས། །༧ ཞེས་པའང་ཁམས་ཕྱོགས་འདན་མའི་ཡུལ་གྱི་བཤེས་གཉེན་དཔལ་གྱི་མིང་འཛིན་དེས་བཞེད་ངོར། སྤྲང་འཁྱམས་རོལ་རྡོར་བས་གང་ཤར་སོར་རྩེས་འདུ་བྱེད་བགྱིས་པ་དགེ ། ༈ ན་མོ་བཛྲ་ཝ་ར་ཧི་ཡེ། མཁའ་
སྤྱོད་ཞིང་དུ་བཛྲ་ཝ་ར་ཧི། །དཔལ་གྱི་རི་ལ་ཡེ་ཤེས་མཚོ་རྒྱལ་མ། །ཁམས་ཡུལ་ཌཱ་ཀིའི་ཚེ་རིང་ཆོས་སྒྲོན་ཞེས། །རྣམ་གསུམ་དབྱེར་མེད་ཞབས་ལ་གསོལ་བ་འདེབས། །ཁྱེད་ཀྱི་ཐུགས་རྗེའི་བྱིན་རླབས་མཐུ་དཔལ་
426



ཀ་
བདུན་
ཟ༄༅། །གྱིས། །བདག་རྒྱུད་ཉེས་ལྟུང་སྒྲིབ་ཚོགས་བག་ཆགས་བཅས། །མ་ལུས་བྱང་ཞིང་དག་པར་བྱིན་གྱིས་རློབས། །ཚོགས་གཉིས་མྱུར་ཏུ་རྫོགས་པར་བྱིན་གྱིས་རློབས། །གནས་ལུགས་རང་ངོ་འཕྲོད་པར་བྱིན་
གྱིས་རློབས། །སྐུ་གསུམ་མངོན་དུ་འགྱུར་བར་བྱིན་གྱིས་རློབས། །འཕྲིན་ལས་མཁའ་དང་མཉམ་པར་བྱིན་གྱིས་རློབས། །དོན་གཉིས་ལྷུན་གྱིས་འགྲུབ་པར་བྱིན་གྱིས་རློབས། །༧ ཅེས་པ་འདི་ནི་གོ་འཇོའི་ཡུལ་གྱི་ཇོ་རྒན་མ་
ལམ་འབྲས་ཚོགས་སློབ་ཟུང་གི་ཉམས་ལེན་ལ་བརྩོན་པའི་ལྷག་བསམ་དགེ་བ་ཅན་དེས་བཞེད་ངོར། རྨོངས་རྟུལ་རོལ་རྡོར་བས་མོས་འདུན་རྣམ་པར་དག་པའི་ངང་ནས་སུག་ལས་བགྱིས་པའོ། །དགེའོ། ། ༈ ན་མོ་བཛྲ་ཡོ་གི་ནི་ཡེ། ཆོས་དབྱིངས་
སྤྲོས་མཐའ་བྲལ་བའི་གཞི་ཀློང་ནས། །ཆོས་སྐུ་ཡུམ་ཆེན་ཀུན་ཏུ་བཟང་མོའི་རྩལ། །ཆོས་ཀུན་སྒྱུ་མར་རོལ་བའི་དཔའ་མོ་ཆེ། །ཆོས་ཉིད་དབྱིངས་ཀྱི་སྒྲོན་མར་གསོལ་བ་འདེབས། །རང་རྒྱུད་མོས་གུས་དག་པས་གསོལ་
བཏབས་མཐུས། །རང་རིག་རང་ངོ་འཕྲོད་པར་བྱིན་གྱིས་རློབས། །རང་སྣང་རྣམ་དག་འོག་མིན་མཁའ་སྤྱོད་དུ། །རང་བཞིན་སྐུ་གསུམ་ཀློང་དུ་གྲོལ་གྱུར་ཅིག ། ༧ ཅེས་པ་མོས་གུས་དག་པ་བྲག་གཡབ་དགེ་རྒན་སྒྲུབ་བརྩོན་དམ་
པ་དེས་བསྐུལ་བཞེད་ལྡོག་མིན་ཙམ་དུ། རྔ་ཡུལ་གྱི་བན་སྤྲང་རྒན་པོ་རོལ་རྡོར་བས་གང་ཤར་ཤར་མར་སུག་རིས་སུ་བཏབ་པའོ། །མངྒ་ལཾ། ན་མོ་ཛྙཱ་ན་ཌཱ་ཀི་དྷརྨ་ཙནྡྲ་ཡེ། །རང་བཞིན་ཀ་དག་ཀུན་ཏུ་བཟང་མོའི་ཀློང་། །རང་མདངས་བདེ་
427



རོལ་བའི་རྡོ་རྗེའི་གསུང་འབུམ།
ཆེན་བཛྲ་ཝ་ར་ཧི། །རབ་རྩར་ཌཱ་ཀིའི་དབང་མོ་མཚོ་རྒྱལ་ལ། །རང་ངོ་ཤེས་པའི་ངང་ནས་གསོལ་བ་འདེབས། །རང་གཞན་མཁའ་མཉམ་ཡིད་ཅན་མ་ལུས་པས། །རང་བྱུང་ཡེ་ཤེས་འོད་གསལ་རྫོགས་པ་ཆེ། །རང་ཞལ་
མ་ནོར་རྗེན་པར་མངོན་གྱུར་ནས། །རང་རིག་སྐུ་གསུམ་ཀློང་དུ་གྲོལ་བར་ཤོག ། ༧ ཅེས་པ་འདིའང་ཡིད་ལྷུང་རྒྱལ་རོང་རི་ཁྲོད་ཀྱི་ཇོ་བཙུན་དད་དམ་འགྱུར་མེད་རིག་འཛིན་ཆོས་མཚོའི་བཞེད་ངོར། རྔ་རོང་གི་ཀུན་ཏུ་རྒྱུ་ལྡོམ་བུ་པ་ཝ་གཱིནྡྲའམ་
རོལ་རྡོར་བས་གང་ཤར་གསོལ་བ་བཏབས་པ་སིདྡྷི་རསྟུ། ༈ ན་མོ་ཌཱ་ཀི་དྷརྨ་ཙནྡྲ་ཡེ། སྐྱེ་མེད་ཆོས་ཀྱི་དབྱིངས་ལས་མ་གཡོས་ཀྱང་། །འགགས་མེད་ལྷུན་གྲུབ་བདེ་བ་ཆེན་པོའི་གར། །གྲངས་མེད་མཁའ་འགྲོའི་དབང་ཕྱུག་མི་
མོའི་ཚུལ། །ཚད་མེད་བརྩེ་བའི་གཏེར་ལ་གསོལ་བ་འདེབས། །བདེ་མེད་སྡུག་བསྔལ་རྒྱུ་ཡི་གཙེས་པ་ཡི། །མགོན་མེད་ཉམ་ཐག་མ་རྒན་འགྲོ་བ་ཀུན། །དམིགས་མེད་ཐུགས་རྗེ་ཆེན་པོས་རྗེས་བཟུང་ནས། །འཕོ་མེད་
ཆོས་སྐུའི་ཀློང་དུ་རོ་གཅིག་ཤོག །༧ ཅེས་པའང་ཚ་བུ་པདྨ་འཕྲིན་ལས་རྣམ་རྒྱལ་ངོར། སྤྲང་པོ་པདྨ་རིག་འཛིན་ནམ་རོལ་རྡོར་བས་གུས་པས་གསོལ་བ་བཏབ་པ་དགེ ། ༈ ཨ། རང་རིག་ཡེ་ནས་སྐུ་གསུམ་གདོད་མའི་གཤིས། །གསལ་ཆ་
མ་འགགས་རྡོ་རྗེ་གཞོན་ནུའི་སྐུ། །སྟོང་བ་སྐྱེ་མེད་འཁོར་ལོ་རྒྱས་འདེབས་ཡུམ། །རོལ་རྩལ་ཁྲོ་བཅུ་ཕྲ་ཐབས་ཕྱག་བརྙན་དང་། །སྲས་མཆོག་སྒོ་སྐྱོང་དཀར་བདུད་ཕུར་སྲུང་ཚོགས། །ཡུན་རིང་དུས་ནས་བསྙེན་ཅིང་སྒྲུབ་
428



ཀ་
བརྒྱད་བྱོན།
༄༅། །པའི་ལྷ། །ཐུགས་དམ་མ་གཡེལ་དམ་ཚིག་དུས་ལ་བབས། །བསྒྲུབ་པའི་འབྲས་བུ་མ་འགྱང་མཆོག་ཐུན་གྱིས། །དངོས་གྲུབ་མ་ལུས་མྱུར་ཏུ་སྩལ་ཏུ་གསོལ། །ཐུགས་རྗེ་ཕྱི་བཤོལ་མ་མཛད་ཡི་དམ་ལྷ། །གང་
སྣང་རྡོ་རྗེ་གཞོན་ནུ་ཞིང་དང་ལྷ། །སྒྲར་གྲག་འཛབ་དབྱངས་སྔགས་ཀྱིས་སྟོང་གསུམ་འགེངས། །དྲན་རྟོག་འདུ་འཕྲོ་ཐུགས་ཀྱི་རོལ་བ་སྟེ། །སྣང་སྲིད་ཡོངས་དག་དཔལ་ཆེན་ཁྲོ་བོའི་རྒྱལ། །བཅོམ་ལྡན་རྡོ་རྗེ་གཞོན་ནུའི་
ལྷ་ཚོགས་ཀྱི། །དཀྱིལ་འཁོར་གསུམ་གྱི་རོལ་བར་ལ་བཟླའོ། །ཨོཾ་བཛྲ་ཀི་ལི་ཀི་ལི་ཡ་སརྦ་བིགན་བི་ཧཱུྃ་ཕཊ། །ཅེས་བཟླ་ཞིང་། ཧོ། རང་རིག་ཡེ་ཤེས་ཕུར་བུའི་སྣང་ངོར་དབལ། །ཁམས་གསུམ་སྲིད་གསུམ་མ་རིག་
* གཟུང་འཛིན་དགྲར། །ཡོངས་སུ་གདབ་པས་མ་དག་རང་སར་བསྒྲལ། །དག་ཆེན་དོན་དམ་ཕུར་བུའི་ཞལ་མཐོང་ཤོག ། ༧ ཅེས་པའང་རྡོ་རྗེ་ཕུར་བའི་རྣལ་འབྱོར་དབང་མོ་སངས་རྒྱས་སྒྲོན་གྱི་བཞེད་སྐོངས་སུ། རོལ་མིང་བས་སོ།
དགེའོ། ། ༈ ཕུལ་བྱུང་བློ་གྲོས་བཟང་པོའི་མཁྱེན་རབ་རྒྱས། །ཐུབ་བསྟན་སྤེལ་ལ་འགྲན་པའི་ཟླ་བྲལ་བ། །རྣམ་མང་གདུལ་བྱ་འདྲེན་པའི་དེད་དཔོན་མཆོག །མཚུང་བྲལ་ཆོས་ཀྱི་ཉི་མར་གསོལ་བ་འདེབས། །༧ ཞེས་
# རྫོགས་སྤྲུལ་རིན་པོ་ཆེའི་གསོལ་འདེབས་འདི་ནི་ཆོས་དབྱིངས་རང་གྲོལ་ཀྱི་བཞེད་ངོར། །རོལ་མིང་བས་སོ། །དགེའོ། ། ༈ ཧཱུྃ་ཛ༔དཔལ་ལྡན་ཞིང་སྐྱོང་གསང་མགོན་ཡབ་དང་ཡུམ། །འཁོར་བཅས་དགྱེས་བྱེད་མཆོད་སྤྲིན་རྒྱ་མཚོ་འབུལ། །
429



ཐུགས་དམ་ལེགས་བསྐང་ཆོས་སྲིད་འདོད་པའི་དོན། །གང་བཅོས་འཕྲིན་ལས་རབ་འབྱམས་ཐོགས་མེད་མཛོད། ། ༧ ཅེས་པའང་ཆོས་དབྱིངས་རང་གྲོལ་གྱི་བཞེད་སྐོངས་སུ། རོལ་མིང་བས་སོ། །དགེའོ། །
རོལ་བའི་རྡོ་རྗེའི་གསུང་འབུམ།
430



༄༅། །ཞབས་བརྟན་གསོལ་འདེབས་སྨོན་ཚིག་བཅས་པ་འཆི་མེད་བདེ་ཆེན་རྡོ་རྗེའི་དགའ་སྟོན་གྱི་སྐོར་བཞུགས་སོ། །
431



གཅིག་
རོལ་བའི་རྡོ་རྗེའི་གསུང་འབུམ།
༄༅། །ན་མོ་གུ་རུ་མཉྫ་ཤྲཱི་ཡེ། རབ་འབྱམས་སྲས་བཅས་རྒྱལ་བའི་ཡེ་ཤེས་སྐུ། །མ་ལུས་འགྲོ་བའི་མགོན་དུ་ཡོངས་ཤར་བ། །སྐྱབས་གཅིག་འཆི་མེད་ཚེ་མཐའ་ཡས་པ་ཡིས། །
གསང་གསུམ་དགེ་མཚན་བྱེ་བས་རྟག་ཏུ་སྐྱོང་། །རྣམ་དག་གསུང་ངག་མཛོད་ལ་དབང་བསྒྱུར་ཞིང་། །མཁས་ཀུན་དགའ་མཛད་དབང་བཞིའི་ཆུ་རྒྱུན་གྱིས། །རིན་ཆེན་སྐུ་བཞིའི་ས་
བོན་བསྐྲུན་མཁས་པ། །མཚུངས་མེད་ཆོས་རྗེ་དམ་པ་ཞབས་བརྟན་གཟེ
གསོལ། །དཔལ་ལྡན་ས་སྐྱའི་འཇམ་དབྱངས་རིམ་བྱོན་གྱི། །སྙན་བརྒྱུད་ཚོགས་སློབ་གདམས་པས་
མས་པས་སྐལ་ལྡན་
རྣམས། །སྨིན་མཛད་སྨྲ་བའི་དབང་ཕྱུག་ཆོས་ཀྱི་རྗེ། །འཇིགས་བྲལ་སེངྒེའི་ཁྲི་ལ་ཞབས་བརྟན་གསོལ། །རྨད་བྱུང་གདམས་ངག་རིན་ཆེན་ཆོས་སྲིད་ལ། །དབང་བསྒྱུར་སྐལ་
432



E
གཉིས་
༄༅། །བཟང་འདྲེན་མཁས་དགེ་བའི་བཤེས། །མདོ་སྔགས་རིག་གཞུང་ལེགས་བཤད་རྒྱ་མཚོའི་མཛོད། །མཚུངས་མེད་དཔལ་ལྡན་བླ་མ་ཞབས་བརྟན་གསོལ། །འཇམ་མགོན་
ངག་གི་དབང་པོས་བྱིན་རླབས་མཐུས། །ཕུལ་བྱུང་ལུང་རྟོགས་ཡོན་ཏན་རྒྱ་མཚོའི་གཏེར། །བཤད་དང་སྒྲུབ་པའི་དཔལ་ལ་དབང་འབྱོར་བའི། །མཚན་ལྡན་བཤེས་གཉེན་དམ་པ་
ཞབས་བརྟན་གསོལ། །འཇིགས་མེད་ཐེག་པ་མཆོག་གི་ཆོས་སྲིད་ལ། །དབང་བསྒྱུར་ཐུབ་བསྟན་བཤད་དང་སྒྲུབ་པ་ཡིས། །ཕྱོགས་མཐར་དར་ཞིང་རྒྱས་ཕྱིར་རྟག་རོལ་བའི།
མགོན་ཁྱོད་རྡོ་རྗེའི་ཁྲི་ལ་ཞབས་བརྟན་གསོལ། །བདག་ཅག་ལྷག་བསམ་དག་པས་མདུན་བསུས་ནས། །སྒོ་གསུམ་རྣམ་དཀར་ཕུང་པོ་མ་ལུས་པ། །ཀུན་ཀྱང་སྐྱེས་མཆོག་དམ་པ་
433
པོད།



རོལ་བའི་རྡོ་རྗེའི་གསུང་འབུམ།
ཁྱེད་རྣམས་ཀྱི། །ཞབས་པད་བརྟན་པའི་རྒྱུ་རུ་ཡོངས་སྨིན་ཤོག །ཐུབ་བསྟན་འཛིན་མཛད་རྡོ་རྗེའི་སློབ་དཔོན་ལྔའི། ཞབས་པད་རྡོ་རྗེའི་ཁྲི་ལ་རྟག་རོལ་ནས། །ཟབ་རྒྱས་མདོ་སྔགས་ཆོས་ཆར་འབུམ་འཇོ་བས། །བཤད་
སྒྲུབ་བསྟན་པ་ཡུན་གནས་དར་རྒྱས་ཤོག །བླ་མ་མཆོག་གསུམ་ཡི་དམ་སྲུང་ཚོགས་ཀྱི། །ཐུགས་རྗེ་བྱིན་རླབས་བདེན་པའི་མཐུ་སྟོབས་དང་། །ཆོས་དབྱིངས་རྣམ་དག་རྟེན་འབྱུང་བསླུ་མེད་མཐུས། །སྨོན་དོན་གེགས་
མེད་ཡིད་བཞིན་འགྲུབ་གྱུར་ཅིག །དམ་པས་ཐུགས་བསྐྱེད་སྨོན་པའི་མཐུ་དཔལ་དང་། །བདག་ཅག་དད་སློབ་འདུས་པའི་སྡེ་ཆེན་གྱིས། །ཐུགས་མཐུན་མོས་གུས་ལྷག་བསམ་དག་སྟོབས་ཀྱིས། །བསྟན་འཛིན་ཞབས་
བརྟན་བསྟན་པ་རྒྱས་གྱུར་ཅིག ། ༧ ཅེས་པའི་ཞབས་བརྟན་གསོལ་འདེབས་སྨོན་ཚིག་བཅས་པ་འཆི་མེད་བདེ་ཆེན་རྡོ་རྗེའི་དགའ་སྟོན་ཞེས་བྱ་བ་འདི་ནི། རྡོ་རྗེའི་རིག་འཛིན་མཆོག་གི་སྐུ་སྲས་པདྨ་དྲི་མེད་འོད་ཟེར་ནས་སྔ་ཕྱིར་ཡང་ཡང་བསྐུལ་བའི་
བཀའ་མ་ལྡོག་ཙམ་དུ། བན་རྒན་འཕྱེ་བོ་ཆོས་དྲེད་རོལ་མིང་བས་གང་ཤར་མཁའ་སྤྱོད་གླིང་ནས་སུག་ལས་བགྱིས་པའོ། །དགེའོ། །
434



གསུམ་
༄༅། ། ཞབས་བརྟན་སྨོན་ཚིག་འཆི་མེད་རྡོ་རྗེའི་སྒྲ་དབྱངས་ཞེས་བྱ་བ་བཞུགས་སོ། །ན་མོ་གུ་རུ་མཉྫ་ཤྲཱི་ཡེ། བླ་མ་མཆོག་གསུམ་ཚེ་ཡི་ལྷ་གསུམ་དང་། །ཡི་དམ་མཁའ་འགྲོ་ཆོས་ནོར་སྐྱོང་རྣམས་ཀྱི། །ཐུགས་རྗེ་གསང་གསུམ་
བྱིན་རླབས་བདེན་མཐུ་ཡིས། །བཀྲ་ཤིས་དགེ་ལེགས་བྱེ་བའི་ཆར་ཆེན་སྙིལ། །མཐའ་ཡས་ལུས་ཅན་སྲིད་པའི་མཚོ་ཀློང་ལས། །བསྒྲལ་ནས་རྣམ་གྲོལ་རིན་ཆེན་གླིང་མཆོག་ཏུ། །འདྲེན་མཁས་ངུར་སྨྲིག་འཛིན་པའི་དེད་
དཔོན་ཆེ། །ངག་དབང་ཀུན་དགའ་རིན་ཆེན་ཞབས་བརྟན་གསོལ། །ཉམ་ཐག་སྙིགས་འགྲོ་མགོན་མེད་གདུལ་དཀའ་རྣམས། །ཐབས་མཁས་བརྩེ་ཆེན་ཐུགས་རྗེའི་ལྕགས་ཀྱུ་ཡིས། །ཉེར་དྲངས་ཕན་བདེའི་དཔལ་ལ་
འགོད་མཁས་པ། །འཇམ་དབྱངས་སྨྲ་བའི་སེངྒེ་ཞབས་བརྟན་གསོལ། །གང་ཐུགས་མཁྱེན་བརྩེ་རོལ་བའི་ཆུ་འཛིན་ལས། །མདོ་སྔགས་ཟབ་རྒྱུའི་སྦྲང་ཆར་འབུམ་འཇོ་བས། །ཐུབ་བསྟན་པདྨའི་ཚལ་ཆེན་རྒྱས་
མཛད་པ། །སྐལ་བཟང་དགེ་ལེགས་རྒྱ་མཚོ་ཞབས་བརྟན་གསོལ། །ཚུལ་ཁྲིམས་རྣམ་དག་ངུར་སྨྲིག་གོས་ཀྱི་མཛེས། །བྱམས་བརྩེ་བྱང་སེམས་རིན་ཆེན་གཏེར་ཁ་ཕྱེ། །བཤད་དང་བསྒྲུབ་པའི་རྒྱལ་མཚན་བསྒྲེང་
༥ མཁས་པ། །ངག་དབང་ལུང་རྟོགས་དཔལ་འབྱོར་ཞབས་བརྟན་གསོལ། །ཟླ་བྲལ་མཁས་གྲུབ་དུ་མས་རྗེས་སུ་བཟུང་། །རིས་མེད་བསྟན་འཛིན་དམ་པར་མངའ་གསོལ་མཛད། །ཐེག་མཆོག་ཆོས་ཀྱི་སྲིད་ལ་དབང་
435



རོལ་བའི་རྡོ་རྗེའི་གསུང་འབུམ།
བསྒྱུར་མཁས། །འཇིགས་མེད་རོལ་བའི་རྡོ་རྗེ་ཞབས་བརྟན་གསོལ། །བདག་ཅག་དུས་གསུམ་བསགས་པའི་དགེ་བའི་ཚོགས། །ལེགས་བྱས་པད་རྩ་ལྟར་དཀར་ཇི་སྙེད་ཀུན། །དམ་པ་རྣམས་ཀྱི་ཞབས་པད་སྲིད་
མཐའི་བར། །བརྟན་པའི་རྒྱུ་རུ་མངོན་དུ་འགྱུར་བར་ཤོག །བླ་མ་མཆོག་གསུམ་ཡི་དམ་སྲུང་ཚོགས་སྤྱི། །ཁྱད་པར་ཚེ་ཡི་ལྷ་མཆོག་རྣམ་གསུམ་གྱིས། །བར་ཆད་མཐར་བྱེད་གཡུལ་ལས་ངེས་རྒྱལ་ནས། །ཞབས་པད་རྡོ་
རྗེའི་ཁམས་ལྟར་བརྟན་པར་ཤོག །དམ་པའི་ཞབས་བརྟན་སྨིན་གྲོལ་ཆོས་ཆར་འབེབས། །དད་སློབ་འདུས་སྡེ་ཐུགས་མཐུན་བཤད་སྒྲུབ་འཕེལ། །སྐྱབས་འོག་སྦྱིན་བདག་གཏོང་ཕོད་འབྱོར་བ་རྒྱས། །ཐུབ་བསྟན་མི་
ནུབ་ཡུན་གནས་དར་རྒྱས་ཤོག ། ༧ ཅེས་ཞབས་བརྟན་སྨོན་ཚིག་འཆི་མེད་རྡོ་རྗེའི་སྒྲ་དབྱངས་ཞེས་བྱ་བ་འདི་ཡང་། དཔལ་དགེ་ལེགས་གཏེར་མཛོད་གླིང་གི་སྐྱོར་དཔོན་རྣམ་དཔྱོད་ཀྱི་འདབ་བརྒྱ་མཆོག་ཏུ་བཞད་པའི་དགེ་སློང་དགེ་ལེགས་རྒྱ་མཚོ་ནས་
ལྷ་རྫས་བྲི་གཞི་བཅས་ཡང་ཡང་ནན་བསྐུལ་མཛད་པའི་བཞེད་པ་མ་ལྡོག་ཙམ་དུ། བཤལ་གྱི་ན་བ་བྱམས་པ་ཆོས་དཔལ་རྒྱ་མཚོའམ་རོལ་མིང་བས་དབེན་གནས་མཁའ་སྤྱོད་གླིང་ནས་སུག་རིས་སུ་བཏབ་པའོ། །དགེའོ། །
436



བཞི་
༄༅། །ཞབས་བརྟན་སྨོན་ཚིག་རིན་ཆེན་བདུན་གྱི་གྲངས་ལྡན་ཞེས་བྱ་བ་བཞུགས་སོ། །ཨོཾ་སྭ་སྟི། རྒྱལ་ཀུན་ཡབ་གཅིག་སྒྱུ་འཕྲུལ་རོལ་བའི་གར། །ངག་དབང་ཀུན་དགའ་བསྟན་པའི་རྒྱ་མཚན་གྱི། །རྣམ་སྤྲུལ་བསམ་ཡས་
གྲུབ་དབང་ཐང་བ་དངོས། །འཇམ་དབྱངས་ཚུལ་ཁྲིམས་རྒྱ་མཚོ་ཞབས་བརྟན་གསོལ། །མཁྱེན་རབ་དབང་ཕྱུག་རྗེ་བཙུན་འཇམ་པའི་དབྱངས། །ངུར་སྨྲིག་འཛིན་པ་ཚུལ་དང་མཐུན་པའི་ཁྲིམས། །རྣམ་དག་ཐོས་
བསམ་སྒོམ་པའི་ཕ་མཐར་ཕྱིན། །བསྟན་འཛིན་རྒྱུ་མཚོའི་གཙོ་མཆོག་ཞབས་བརྟན་གསོལ། །འཇམ་དབྱངས་བླ་མ་བརྩེ་ཆེན་ཡབ་སྲས་ཀྱི། །བསྟན་པ་རིན་ཆེན་ཚུལ་མཐུན་ཁྲིམས་ཀྱིས་བསྡོམས། །བཤད་སྒྲུབ་བྱ་
བའི་མཛད་བཟང་རྒྱ་ཆེན་གྱིས། །དབྱར་མཚོ་བཞིན་དུ་སྤེལ་ཕྱིར་ཞབས་བརྟན་གསོལ། །འཆི་མེད་གྲུབ་པ་མཆོག་གི་དཔལ་སྟེར་ཞིང་། །འཆི་རྒུད་སེལ་མཛད་ཚེ་ཡི་ལྷ་གསུམ་དང་། །འཆི་བདག་གཡུལ་འཇོམས་ཡེ་
ཤེས་སྲུང་ཚོགས་ཀྱིས། །འཆི་མེད་ཚེ་དཔལ་མཆོག་གི་དགའ་སྟོན་སྩོལ། །བརྩེ་ལྡན་འཇམ་དབྱངས་བླ་མའི་ཐུགས་རྗེས་བསྐྱངས། །དད་སློབ་འདུས་སྡེས་ཚུལ་བཞིན་ཁྲིམས་ཀྱིས་བསྟེན། །བླ་སློབ་ཟུང་འཛོམས་ལུང་
* རྟོགས་བསྟན་པ་འཕེལ། །ཐུབ་བསྟན་རྒྱུ་མཚོ་ཕྱོགས་ཀུན་དར་བར་ཤོག །བླ་མའི་ཞབས་བརྟན་མཛད་འཕྲིན་ཀུན་ཏུ་རྒྱས། །འདུས་ཚོགས་ཐུགས་མཐུན་བཤད་སྒྲུབ་བྱ་བ་རྒྱུས། །སྦྱིན་གདག་དད་གུས་ཚེ་བསོད་
437



དཔལ་འབྱོར་རྒྱས། །ཀུན་ནས་ཀུན་ཀྱང་རྒྱལ་བསྟན་རྒྱས་བྱེད་ཤོག །བླ་མ་མཆོག་གསུམ་ཆོས་སྲུང་ནོར་ལྷ་ཡི། །ཐུགས་རྗེ་བྱིན་རླབས་མཐུ་སྟོབས་ནུས་པ་དང་། །ཆོས་དབྱིངས་རྣམ་དག་ཆོས་ཅན་བདེན་མཐུ་ཡིས།
སྨོན་དོན་གེགས་མེད་འགྲུབ་པའི་བཀྲ་ཤིས་ཤོག ། ༧ ཅེས་ཞབས་བརྟན་སྨོན་ཚིག་རིན་ཆེན་བདུན་གྱི་གྲངས་ལྡན་འདི་ཡང་ཐུབ་བསྟན་དགེ་འཕེལ་གླིང་གི་གྲྭ་བཙུན་འཕགས་ནོར་བདུན་གྱི་འབྱོར་ལྡན་རྣམ་དཔྱོད་ཡངས་པ་དགེ་སྦྱོང་ཀུན་དགའ་རྒྱལ་
མཚན་ནས་ཡང་ཡང་ནན་བསྐུལ་མཛད་པའི་བཞེད་པ་ལྡོག་མིན་ཙམ་དུ། བླུན་རྨོངས་གྱི་ན་པ་རོལ་བའི་མིང་འཛིན་དྲེད་པོ་དེས་གང་ཤར་མཁའ་སྤྱོད་གླིང་ནས་ཤར་མར་སྨོན་པའོ། །དགེའོ། །
རོལ་བའི་རྡོ་རྗེའི་གསུང་འབུམ།
438



༄༅། ། ཞབས་བརྟན་གསོལ་འདེབས་སྨོན་ཚིག་བཅས་པ་འཆི་མེད་རྡོ་རྗེའི་གདངས་དབྱངས་ཞེས་བྱ་བ་བཞུགས་སོ། །ཨོཾ་སྭ་སྟི། བསླུ་མེད་རྩ་བརྒྱུད་བླ་མ་ཡི་དམ་ལྷ། །མཆོག་གསུམ་ཆོས་སྲུང་ནོར་ལྷའི་ཚོགས་རྣམས་ཀྱི།
གསང་གསུམ་བདེན་པའི་བྱིན་རླབས་ནུས་པ་ཡིས། །དམ་པའི་ཞབས་པད་བརྟན་པའི་ཤིས་དགུ་སྩོལ། །ཀུན་མཁྱེན་ཆོས་རྗེའི་གསུང་གསང་དཔལ་གྱི་མཛོད། །ཐར་འདོད་རྒྱ་མཚོ་དགའ་བའི་དཔལ་སྟེར་ཕྱིར།
ཐུགས་བསྐྱེད་སྨོན་པའི་མཐུ་དཔལ་ཡོངས་སྨིན་པའི། །རྗེ་བཙུན་དཔལ་ལྡན་བླ་མ་ཞབས་བརྟན་གསོལ། །ཟབ་ཅིང་རྒྱ་ཆེའི་གསང་མཛོད་སྤེལ་བའི་གཉེན། །མཁས་གྲུབ་རྒྱ་མཚོའི་མཆོག་ཏུ་བསྔགས་པའི་ཡུལ། དད་
ལྡན་སྐྱེ་བོའི་བསོད་ནམས་ཞིང་གི་མཆོག །ཀུན་དགའ་ཐུགས་རྗེ་དཔལ་ལྡན་ཞབས་བརྟན་གསོ
བརྟན་གསོལ། །ཐུབ་བསྟན་སྙིང་པོ་ཀུན་མཁྱེན་ཇོ་ནང་བའི། །བསྟན་པ་རིན་ཆེན་ཕྱོགས་དུས་ཐམས་ཅད་དུ། །དར་ཞིང་རྒྱས་ལ་
ཡུན་རིང་གནས་ཕྱིར་དུ། །ཐུགས་སྟོབས་བསྐྱེད་ལ་ཞབས་པད་བརྟན་པར་གསོལ། །རྨད་བྱུང་ཐུགས་བསྐྱེད་སྨོན་པ་མཐའ་ཀླས་པ། །གང་བརྩམ་འཕྲིན་ལས་རབ་འབྱམས་མཐའ་དག་ཀུན། །ཡིད་བཞིན་ནོར་དང་
* དཔག་བསམ་ལྗོན་པ་བཞིན། །ནམ་ཡང་གེགས་མེད་ལྷུན་གྱིས་འགྲུབ་པར་ཤོག །ཐུགས་བསྐྱེད་རྣམ་པར་དག་པའི་བུམ་བཟང་ལྟོར། །མཛད་འཕྲིན་དག་པའི་ནོར་གྱི་ཡོངས་གཏམས་པ། །བསྟན་དང་འགྲོ་ལ་ཕན་
ལྟ་
439



རོལ་བའི་རྡོ་རྗེའི་གསུང་འབུམ།
བདེའི་འཚོ་དཔལ་དུ། །ཡོངས་སྨིན་དགེ་མཚན་དཔལ་གྱིས་ཀུན་ཁྱབ་ཤོག །བདག་ཅག་དད་སློབ་འདུས་པའི་སྡེ་ཆེན་གྱི། །ཐོས་བསམ་བསྒོམ་པའི་རྣམ་དཀར་ཕུང་པོ་ཀུན། །དཔལ་ལྡན་བླ་མའི་ཞབས་པད་བསྐལ་
བརྒྱའི་བར། །བརྟན་པའི་རྒྱུ་རུ་ཀུན་ནས་སྨིན་པར་ཤོག །འཆི་བདག་གཡུལ་འཇོམས་ཚེ་ཡི་ལྷ་གསུམ་གྱིས། །འཆི་མེད་གྲུབ་པ་མཆོག་གི་དཔལ་སྟེར་ཞིང་། །འཆི་རྒྱུད་འཇིགས་མེད་གཞོམ་གཞིག་ཀུན་བྲལ་ཏེ། །འཆི་
མེད་རྡོ་རྗེའི་སྲོག་ལ་དབང་འབྱོར་ཤོག །མི་འཇིགས་གདོང་ལྔ་འབར་བས་རབ་བཏེགས་པའི། །རིན་ཆེན་རྡོ་རྗེའི་ཁྲི་འཕང་ཡངས་པའི་རྩེར། །ཞབས་སེན་འོད་ཆགས་ཉེ་བར་ལེགས་བཀོད་དེ། །གཡོ་མེད་བསྐལ་བ་རྒྱ་
མཚོར་ཞབས་བརྟན་ཤོག །བླ་མ་མཆོག་གསུམ་རྒྱ་མཚོའི་ཐུགས་རྗེ་དང་། །ཡི་དམ་ཞི་ཁྲོ་རྒྱ་མཚོའི་བྱིན་རླབས་དང་། །མཁའ་འགྲོ་ཆོས་སྲུང་རྒྱ་མཚོའི་མཐུ་སྟོབས་ཀྱིས། །ཇི་ལྟར་རེ་སྨོན་རྒྱ་མཚོ་ཀུན་འགྲུབ་ཤོག །ཆོས་
# དབྱིངས་བསམ་མི་ཁྱབ་པའི་བདེན་པ་དང་། །ཆོས་ཅན་རྟེན་འབྱུང་བསླུ་མེད་ནུས་པ་ཡིས། །གང་གི་ཞབས་པད་བསྐལ་བ་རྒྱ་མཚོའི་བར། །ནམ་ཡང་འགྱུར་མེད་རྡོ་རྗེ་ལྟར་བརྟན་ཤོག ། ༧ ཅེས་པའི་ཞབས་བརྟན་གསོལ་
འདེབས་སྨོན་ཚིག་བཅས་པ་འཆི་མེད་རྡོ་རྗེའི་གདངས་དབྱངས་ཞེས་བྱ་བ་འདི་ནི། སྐྱབས་རྗེ་བླ་མ་མཆོག་དང་དགེ་ཚུལ་ངག་དབང་དར་རྒྱས་དཔོན་སློབ་ནས་བཀའ་བསྩལ་མ་ལྡོག་ཙམ་དུ། སྤྲང་པོ་འདུ་འསུམ་པ་རོལ་མིང་བས་དབེན་གནས་མཁའ་སྤྱོད་གླིང་
440



ད་གལ་
དྲུག་
༄༅། ། ནས་གསོལ་བ་བཏབ་ཅིང་སྨོན་པའོ། །དགེའོ། ། ༈ སྐལ་བཟང་གདུལ་བྱའི་པད་ཚལ་བཞད་པའི་གཉེན། །བློ་མཆོག་གསལ་བའི་འོད་སྟོང་ཕྱོགས་བརྒྱར་འཕྲོ། །མདོ་སྔགས་རིག་གཞུང་རྒྱ་མཚོ་སྣང་བའི་གཏེར།
བཤེས་གཉེན་སྨྲ་བའི་ཉི་མ་ཞབས་བརྟན་གསོལ། །རྒྱ་ཆེན་ཤེས་བྱའི་མཁའ་ལ་ཐོགས་མེད་རྒྱུ། །མཁྱེན་རབ་སྣང་བྱེད་གཟི་ཡི་འོད་རྣོན་བརྒྱས། །མི་བསྲུན་བདུད་བགེགས་བ་མོ་བཅིལ་མཛད་ཅིང་། །ཐུབ་བསྟན་
མཚན་གསལ་མཛད་ཞབས་བརྟན་གསོལ། ། ༧ ཞེས་པ་རྣམས་ཀྱང་བཙུན་ཆུང་འོད་ཟེར་རྒྱ་མཚོའི་བཞེད་ངོར། སྤྲང་རྒན་རོལ་མིང་པས་སོ། ། ༈ ཟབ་ཡངས་ཐུགས་བསྐྱེད་གཏིང་མཐའ་བྲལ་བའི་ཀློང་། །རྣམ་དག་མདོ་རྒྱུད་
གདམས་པའི་ཆུ་གཏེར་འཁྱིལ། །རྨད་བྱུང་འཆད་རྩོད་རྩོམ་པའི་རླབས་འཕྲེང་ཅན། །ཤེས་རབ་རྒྱ་མཚོའི་དཔལ་ལྡན་ཞབས་བརྟན་གསོལ། །དམ་པའི་ལུང་གིས་བསྔགས་པའི་སྐྱེས་བུ་མཆོག །གང་འདུལ་གདུལ་བྱ་
ལུགས་ཟུང་དཔལ་གྱིས་སྐྱོང་། །བསྟན་འགྲོའི་རྩ་ལག་སྦས་པའི་རྣལ་འབྱོར་བ། །བཤེས་གཉེན་ཤེས་རབ་རྒྱལ་མཚན་ཞབས་བརྟན་གསོལ། ། ༧ ཞེས་པའང་རྣམ་དཔྱོད་མཆོག་ལྡན་བཙུན་པ་རསྨི་མུ་ཏྲའི་ཐུགས་བཞེད་ངོར། །མདོ་
gt | མེད་རོལ་མིང་བས་སོ། །
441



རོལ་བའི་རྡོ་རྗེའི་གསུང་འབུམ།
༄༅། །སྐྱེས་མཆོག་དམ་པ་རྣམས་ཀྱིས་མཛད་པའི་ཞབས་བརྟན་སྨོན་ཚིག་ཡིད་བཞིན་དབང་གི་རྒྱལ་པོའི་དོ་ཤལ་ཞེས་བྱ་བ་བཞུགས་སོ། ། ༈ ན་མོ་གུ་རུ་ཨ་ཡུ་པུཎྱེ་ཛྙཱ་ན་མ་མ་ཨཱ་མི་ཏ་བྷ་ཡེ། རྒྱལ་ཀུན་ཡེ་ཤེས་གཅིག་བསྡུས་ཚེ་
མཐའ་ཡས། །ཚེ་སྦྱིན་ཡིད་བཞིན་འཁོར་ལོ་ཏཱ་རེ་མ། །བར་ཆད་གཡུལ་ལས་རྣམ་རྒྱལ་བི་ཛ་ཡ། །ཚེ་ཡི་ལྷ་མཆོག་རྣམས་ཀྱིས་ཤིས་རྒུ་སྩོལ། །བུ་རམ་ཤིང་བའི་བསྟན་པ་ལུང་རྟོགས་མཛོད། །ཀུན་ཏུ་དར་ཞིང་རྒྱས་པའི་
བྱེད་པོ་མཆོག །དགེ་བའི་བཤེས་ཀྱི་ཞབས་པད་རབ་བརྟན་ཅིང་། །གཞོམ་བྲལ་རྡོ་རྗེའི་ཁམས་སུ་ཉེར་གྲུབ་ཤོག །བླ་མ་མཆོག་གསུམ་ཡི་དམ་ལྷ་ཡི་ཚོགས། །ཡེ་ཤེས་སྤྱན་ལྡན་སྲུང་མའི་གཟི་བྱིན་གྱིས། །དཔལ་ལྡན་
བླ་མ་ཤཱ་སའི་མཚན་གང་གི། །ཞབས་པད་བསྐལ་བ་རྒྱ་མཚོར་བརྟན་གྱུར་ཅིག །འཆི་མེད་དཔལ་བརྙེས་པདྨ་སཾ་བྷ་ཝ། །འཆི་མེད་མཛོད་འཛིན་གྲུབ་པའི་རྒྱལ་མོའི་ཞབས། །འཆི་རྒུད་འཇིགས་བྲལ་གྲུབ་དབང་ཐང་
སྟོང་བའི། །སྐུ་གསུང་ཐུགས་ཀྱི་བྱིན་རླབས་གཟི་འོད་ཀྱིས། །དེང་འདིར་དཔལ་ལྡན་བླ་མའི་སྐུ་ཚེ་དང་། །མཛད་པ་འཕྲིན་ལས་དབྱར་གྱི་དཔལ་མོ་དང་། །ཉེ་བར་འགྲོགས་བཞིན་བསྟན་འགྲོའི་འཚོ་དཔལ་དུ།
མིན་འགྱུར་བར་བྱིན་གྱིས་བརླབ་ཏུ་གསོལ། །༧ ཞེས་སྙ་ཁང་རྒན་ལྷ་བཟོས་བསྐུལ་ངོར། ཚེའི་མཐར་སོན་པ་སྐལ་བཟང་མགོ་དཀར་པས་བྲིས་པ་དགེ་ཞིང་བཀྲ་ཤིས། ༈ རྒྱལ་བསྟན་མདོ་སྔགས་ཡོངས་ལ་དབང་བསྒྱུར་མཁན། །ས་སྐྱ་
442
ལ



བདུན་
༄༅། །པ་ཞེས་གསེར་སྦྱང་བཙོ་མའི་སྲོལ། །བཤད་སྒྲུབ་ཟུང་གིས་དར་ཞིང་རྒྱས་མཛད་པའི། །ཁྱོད་ཞབས་ཆུ་སྐྱེས་བསྐལ་བརྒྱར་བརྟན་པར་བཞུགས། །མགོན་ཁྱེད་ཚེ་མཐའ་ཡས་དང་རྣམ་རྒྱལ་ལྷ། །ཡིད་བཞིན་
འཁོར་ལོ་གསུམ་གྱི་སྐུ་བཞེངས་ནས། །གུར་ཞལ་ལྷ་མོ་སོགས་ཀྱི་བར་ཆད་བསལ། །ཞབས་པད་སྲིད་མཐའི་བར་
ར་དུ་བརྟན་གྱུར་ཅིག ། ༧ ཅེས་པ་བཙུན་ཆུང་མཁས་མཆོག་གིས་ལྷ་དར་བཅས་བསྐུལ་ངོར། དྷརྨའི་མིང་གིས་བྲིས་པའོ།
ཨོཾ་སྭ་སྟི། ཚུལ་ཁྲིམས་རྣམ་དག་ལྷར་བཅས་དགའ་བའི་རྒྱན། །བྱང་ཆུབ་སེམས་ཀྱིས་འགྲོ་ལ་ཕན་པ་སྒྲུབ། །སྤྲོས་བྲལ་ལྟ་བས་སྣང་སེམས་དབང་དུ་འདུས། །དགེ་བའི་བཤེས་གཉེན་ཆེན་པོར་ཞབས་བརྟན་གསོལ།
ངག་དབང་ལེགས་བཤད་གསུང་གི་སྒྲ་ཆེན་སྒྲོགས། །ཐུབ་བསྟན་བཤད་དང་སྒྲུབ་པའི་གསལ་བར་མཛད། །གཞན་ཕན་ཆོས་ཀྱི་ཉི་མ་ཆེན་པོ་ཉིད། །དགེ་ལེགས་རྣམ་པར་རྒྱལ་བར་འཚོ་གཞེས་གསོལ། །དོན་
གཉིས་ལྷུན་གྱིས་གྲུབ་པའི་དཔལ་དང་ལྡན། །བཟང་པོའི་འཕྲིན་ལས་ཕྱོགས་ཀྱི་ཁོར་ཡུག་རྒྱས། །མཁྱེན་བརྩེ་ནུས་ལྡན་དཔལ་ལྡན་བླ་མ་མཆོག །ཞབས་པད་ཡུན་དུ་བརྟན་པའི་བཀྲ་ཤིས་ཤོག །༧ ཅེས་པའང་ལུང་རིགས་
#* རྒྱ་མཚོས་བསྐུལ་ངོར། ཆོས་ཀྱི་བློ་གྲོས་པས་སོ། །
443



རོལ་བའི་རྡོ་རྗེའི་གསུང་འབུམ།
༄༅། །ཞབས་བརྟན་གསོལ་འདེབས་བཀྲ་ཤིས་ཀ་ལ་པིང་ཀའི་སྒྲ་དབྱངས་ཞེས་བྱ་བ་བཞུགས་སོ། །ཨོཾ་སྭ་སྟི། མདོ་སྔགས་རིག་གཞུང་འོ་མའི་ཆུ་གཏེར་ལས། །མཁས་ཚུལ་གསུམ་གྱི་བེཌུར་རྒྱུད་མང་མཆོག །ངག་དབང་ཚངས་
སྲས་གཞོན་ནུའི་རྣམ་ཐར་འཛིན། །ཐུབ་བསྟན་ཆོས་ཀྱི་ཉི་མ་ཞབས་བརྟན་གསོལ། །ཚུལ་ཁྲིམས་དག་གཙང་གསེར་བཟང་ལྷུན་པོའི་སྤོར། །རྣམ་གསུམ་ངུར་སྨྲིག་ཉིན་བྱེད་འོད་ཀྱིས་འཁྱུད། །རྨད་བྱུང་རྒྱལ་བ་དགྱེས་
པའི་བཤེས་གཉེན་མཆོག །ངག་དབང་བསྟན་པ་དར་རྒྱས་ཞབས་བརྟན་གསོལ། །སྔོན་སྨོན་རྒྱ་མཚོའི་རླབས་ཕྲེང་སྒྲུབ་པ་ལས། །མཁས་བཙུན་བཟང་པོའི་ཆ་ཤས་རྫོགས་པའི་རྗེ། །བྱང་ཆུབ་སེམས་ཀྱི་འོད་དཀར་
འབུམ་འཕྲོ་བ། །བྱམས་པ་ཆོས་དཔལ་རྒྱ་མཚོ་ཞབས་བརྟན་གསོལ། །རིག་འཛིན་བརྒྱུད་པའི་ཞལ་ལུང་བདུད་རྩིའི་ཆབ། །གང་ཐུགས་དཔལ་གྱི་བེའུ་གནས་བཅས་པའི། །སྣང་སྲིད་དག་མཉམ་ལྷ་ཡི་འཁོར་ལོ་
ཙྪཱ རྫོགས། །འཇིགས་མེད་རོལ་བའི་རྡོ་རྗེ་ཞབས་བརྟན་གསོལ། །གསང་ཆེན་ཆོས་གཏེར་ཟབ་དོན་ནོར་བུའི་སྒྲོམ། །བཤད་སྒྲུབ་བསྟན་པའི་རྒྱལ་མཚན་བསྒྲེང་བ་ལ། །མཚོ་འཁྲུངས་རྒྱལ་བ་གཉིས་པའི་ལུང་གིས་
བསྔགས། །པདྨ་རིག་འཛིན་རྡོ་རྗེ་ཞབས་བརྟན་གསོལ། །ཀ་དག་གཞོན་ནུ་བུམ་སྐུའི་མཁའ་དབྱིངས་སུ། །ལྷུན་གྲུབ་རིག་རྩལ་ཉིན་བྱེད་འབུམ་བརྡལ་བའི། །བློ་འདས་རྫོགས་པ་ཆེན་པོའི་རྣལ་འབྱོར་བ། །ཨོ་རྒྱན་
444



བརྒྱུད་
བ༄༅། ། ཆོས་ཉིད་རང་གྲོལ་ཞབས་བརྟན་གསོལ། །དམ་ཚིག་གསེར་གྱི་ར་བས་ལེགས་བསྐོར་བའི། །རབ་དྭངས་པདྨའི་བརྒྱུན་པའི་མཚོ་གླིང་འདིར། །ཞབས་སེན་ཕྲེང་བ་དང་མོ་གཞོན་ནུའི་ཁྱུ། །ནམ་མཁའ་ཇི་སྲིད་རྟག་ཅིང་
བརྟན་གྱུར་ཅིག །མཚན་ཙམ་འཛིན་པའི་རིང་འཚོའི་ཟིལ་དངར་འབུམ། །སྦྱིན་མཛད་ཚེ་མཐའ་ཡས་དང་རྣམ་རྒྱལ་མ། །ཡིད་བཞིན་འཁོར་ལོའི་ཐུགས་རྗེའི་བདེན་སྟོབས་ཀྱི། །ཇི་ལྟར་སྨོན་པ་དེ་བཞིན་འགྲུབ་གྱུར་ཅིག ། ༧ ཅེས་
ཚིགས་སུ་བཅད་པ་བཀྲ་ཤིས་པའི་གྲངས་ལྡན་འདི་ནི་མགོན་པོ་མཆོག་གི་བཀའ་དྲིན་གྱི་ཞོ་ཤས་འཚོ་བ་སྤྲུལ་བའི་སྐུ་གཞོན་ནུ་འཇམ་དབྱངས་ཀུན་དགའ་ཆོས་བཟང་དང་། བསླབ་ནོར་ལྡན་པ་ལུང་རིགས་རྒྱ་མཚོ་ཟུང་གིས་རབ་དཀར་ལྷ་རེག་དང་རིན་ཆེན་གཉིས་པའི་གནང་
སྐྱེས་བཟང་པོ་བཅས་ནན་བསྐུལ་མ་ལྡོག་ཙམ་དུ། ཆོས་ནོར་གྱི་འབྱོར་བས་བཏང་བའི་བཙུན་གཟུགས་པྲ་ཛྷཱ་སེང་ཧས་རྫོང་སར་བཀྲ་ཤིས་ལྷ་རྩེར་གསོལ་བ་བཏབ་པ་སརྦ་ད་ཀ་ལྱཱ་ནཾ་བྷུ་ཝནྟུ། བྱམས་པའི་མགོན་གྱི་ལེགས་བཤད་མ་ལུས་པ། །ངག་གིས་འཆད་ལ་
དབང་ཐོབ་དུས་ཀྱི་མཐར། །ཐུབ་དབང་བསྟན་པ་དར་ཞིང་རྒྱུས་མཛད་པའི། །མཚུངས་མེད་རྗེ་བཙུན་བླ་མའི་ཞབས་བརྟན་ཤོག །མགོན་ཁྱེད་ཞབས་ཟུང་མི་ཤིགས་རྡོ་རྗེའི་ཁྲིར། །སྲིད་མཐར་བརྟན་ཅིང་རྣམ་དཀར་མཛད་བཟང་
ཀུན། །བརྟན་དང་འགྲོ་བའི་དཔལ་དུ་ལེགས་གྱུར་ནས། །བར་གཅོད་བདུད་བཞིའི་གཡུལ་ལས་རྒྱལ་གྱུར་ཅིག །༧ ཅེས་པའང་རྟ་ཚག་སྐུ་ཕྲེང་བཅུ་གཉིས་པ་བློ་བཟང་ཐུབ་བསྟན་འཇིགས་མེད་རྒྱལ་མཚན་གྱི་སྦྱར་བའོ། །
445
པོད།



ཆེ
རོལ་བའི་རྡོ་རྗེའི་གསུང་འབུམ།
༄༅། །བླ་མའི་ཞབས་བརྟན་འདོད་དོན་ཀུན་འགྲུབ་ཅེས་བྱ་བ་བཞུགས། ན་མོ་གུ་རུ་ཝེ། དགེ་ལེགས་དཔལ་སྟེར་ཡོན་ཏན་ཀུན་གྱི་མཛོད། །ཐུབ་པའི་བསྟན་པ་ཕྱོགས་མཐར་དར་བའི་གཉེན། །བདག་སོགས་གདུལ་བྱའི་བློ་
གྲོས་རྒྱས་མཛད་པ། །མཚུངས་མེད་དྲིན་ཆེན་བླ་མར་ཞབས་བརྟན་གསོལ། །ཟབ་གསང་ཆོས་ཀྱི་གཏེར་ལ་དབང་འབྱོར་ཞིང་། །འཇིགས་མེད་གྲུབ་པའི་རྒྱལ་ཐབས་ལ་གཤེགས་ཏེ། །གང་འདུལ་སྤྲུལ་བའི་རོལ་གར་
བསྒྱུར་མཛད་པའི། །གསང་གསུམ་རྡོ་རྗེའི་ངོ་བོར་བརྟན་བཞུགས་གསོལ། །བདེ་ལྡན་མགོན་པོ་ཚེ་མཐའ་ཡས་པ་ཡི། །གསང་བ་གསུམ་དང་གཉིས་སུ་མ་མཆིས་པར། །དཔལ་ལྡན་བླ་མ་མཆོག་ཁྱོད་བསྟན་འགྲོའི་
མགོན། །བསྐལ་བ་རྒྱ་མཚོར་ཞབས་པད་བརྟན་གྱུར་ཅིག ། ༧ ཅེས་པ་ཨ་མདོ་འཇམ་དབྱངས་ཡེ་ཤེས་ཀྱིས་བསྐུལ་ངོར། བླ་མིང་ཆོས་གྲགས་རྒྱ་མཚོས་བྲིས་པ་དགེ་ལེགས་འཕེལ། ། ༈ ཨོཾ་སྭ་སྟི། ངག་གི་དབང་ཕྱུག་འཇམ་མགོན་
དགྱེས་པའི་སྲོལ། །ལུང་རྟོགས་ཐུབ་བསྟན་སྙིང་པོ་ཐོས་བསམ་དང་། །སྒོམ་པས་འཛིན་སྐྱོང་དར་རྒྱས་བྱེད་པའི་རྗེ། །དཔལ་ལྡན་བླ་མ་ཞབས་པད་བརྟན་གྱུར་ཅིག །འཆི་མེད་འཕགས་མས་བདུད་རྩིའི་བཅུད་སྦྱིན་
ཞིང་། །རྣམ་པར་རྒྱལ་མས་བདུད་ལས་བར་ཆད་སྒྲོལ། །ཚེ་མཐའ་ཡས་པས་རྟག་ཏུ་བྱིན་བརླབས་ཏེ། །དཔལ་ལྡན་བླ་མས་ཞབས་པད་བརྟན་གྱུར་ཅིག །བླ་མའི་ཞབས་བརྟན་བཞེད་དགུའི་དོན་ཀུན་འགྲུབ། །དད་
རྗེ་
446



ས་
དགུ་
ཤ༄༅། ། ལྡན་སློབ་མའི་རྒྱུད་སྨིན་ལུང་རྟོགས་འཕེལ། །བླ་སློབ་མི་འབྲལ་བཤད་སྒྲུབ་ལས་གསུམ་གྱིས། །དོན་གཉིས་ལྷུན་གྱིས་འགྲུབ་པའི་བཀྲ་ཤིས་ཤོག །༧ ཅེས་སྤྲུལ་སྐུ་འཇམ་དབྱངས་ཀུན་དགའ་ཆོས་བཟང་དང་། ལུང་
རིགས་རྒྱ་མཚོ་དཔོན་སློབ་ནས་བསྐུལ་ངོར། འཇིགས་མེད་མཁྱེན་བརྩེའི་འོད་ཟེར་གྱིས་བྲིས་ཤིང་སྨོན་པ་དགེ་ལེགས་སུ་གྱུར་ཅིག །མངྒ་ལཾ། ཨོཾ་སྭ་སྟི། བླ་མ་ཡི་དམ་ཕྱོགས་བཅུའི་སངས་རྒྱས་དང་། །བྱང་སེམས་ཉན་རང་ཆོས་སྲུར་ནོར་
ལྷར་བཅས། །སྤྱི་བོར་པད་དཀར་ཟླ་བའི་གདན་བཞུགས་ཏེ། །གསོལ་བཏབ་སྨོན་ལམ་འགྲུབ་པར་མཛད་དུ་གསོལ། །བྱམས་པའི་ཐུགས་རྗེས་ངག་དབང་སྒྱུ་འཕྲུལ་རོལ། །བསྟན་པ་དར་ཞིང་འགྲོ་ཕན་
མཛད་པ། །བཀའ་དྲིན་མཉམ་མེད་རྩ་བའི་བླ་མ་ལ། །གསོལ་བ་འདེབས་སོ་ཞབས་པད་བརྟན་གྱུར་ཅིག །གསུང་རབ་ངག་ལ་དབང་འབྱོར་བྱམས་པའི་འཕྲུལ། །རིམ་གཉིས་ཆོས་ཀྱི་དཔལ་ལ་འཛད་མེད་སྤྱོད།
མཁས་གྲུབ་རྒྱ་མཚོའི་གཙུག་རྒྱན་དམ་པ་ལ། །གསོལ་བ་འདེབས་སོ་ཞབས་པད་བརྟན་གྱུར་ཅིག །འཆད་རྩོད་རྩོམ་སྙན་ངག་ལ་དབང་འབྱོར་ཞིང༌། །ཐུབ་བསྟན་ལུང་རྟོགསཾ་ཆོས་ཀྱི་ཉི་མ་ཡི། །ས་
།ས་གསུམ་དགེ་
སྐ ལེགས་རྣམ་པར་རྒྱལ་བའི་གཉེན། །གསོལ་བ་འདེབས་སོ་ཞབས་པད་བརྟན་གྱུར་ཅིག །ཕྱི་ནང་རྟེན་འབྲེལ་སྣང་སྲིད་དབང་དུ་འདུས། །གསལ་སྟོང་གཉིས་འཛིན་བྲལ་བའི་དཔའ་བོ་ཚེ། །འཇིགས་མེད་བརྟུལ་
447



རོལ་བའི་རྡོ་རྗེའི་གསུང་འབུམ།
ཞུགས་རོལ་བའི་རྡོ་རྗེ་ལ། །གསོལ་བ་འདེབས་སོ་ཞབས་པད་བརྟན་གྱུར་ཅིག །དབུ་མ་ཕྱག་རྫོགས་འཁོར་འདས་དབྱེར་མེད་སོགས། །ལྟ་སྒོམ་སྤྱོད་པའི་གྲུབ་མཐའི་རྣམ་དབྱེ་ཀུན། །རང་རིག་འོད་གསལ་ཆོས་སྐུའི་
ཀློང་གྲོལ་བའི། །ཨོ་རྒྱན་འཁོར་འདས་ཆོས་ཉིད་རང་གྲོལ་ལ། །གསོལ་བ་འདེབས་སོ་ཞབས་པད་བརྟན་གྱུར་ཅིག །དེ་ལྟར་གསོལ་བཏབ་སྨོན་པའི་བདེན་སྟོབས་ཀྱིས། །བླ་མའི་ཞབས་པད་སྲིད་མཐའི་བར་དུ་
བརྟན། །བསྟན་འགྲོའི་དགེ་མཚན་ཡར་ངོའི་ཟླ་ལྟར་འཕེལ། །སྲིད་ཞིའི་ལེགས་ཚོགས་རྒྱས་པའི་བཀྲ་ཤིས་ཤོག ། ༧ ཅེས་ཨ་མདོ་བླ་མ་དགེ་བའི་བཤེས་གཉེན་ཆེན་པོ་བསྟན་པ་དར་རྒྱས་ལ་གསོལ་འདེབས་ཞབས་བརྟན་འདི་ལྟ་བུ་ཞིག་
དགོས་ཞེས་གང་གི་དངོས་སློབ་རྣམས་ཀྱིས་བསྐུལ་ངོར། རིག་པ་སྨྲ་བ་ཀུན་གྱི་གྲལ་མཐར་གནས་པ་མདོ་སྲིབ་པའི་བཙུན་པ་ཀུན་དགའ་དབང་ཕྱུག་ཅེས་བྱ་བས་ཆུ་མོ་སྦྲུལ་གྱི་ཧོར་ཟླའི་ཚེས་༡༡དམར་ཕྱོགས་བཟང་པོ་གཉིས་པ་འགྲོ་མགོན་ཆོས་རྒྱལ་འཕགས་
པའི་དུས་དྲན་གྱི་ཉིན་དགེ་འཇོགས་སུ་སྦྱར་བའོ། །
448



༄༅། ། བླ་མའི་ཞབས་བརྟན་འཆི་མེད་རྡོ་རྗེའི་སྒྲ་དབྱངས་ཞེས་བྱ་བ་བཞུགས་སོ། །ཨོཾ་སྭ་སྟི། ལྷ་མཆོག་ངག་གི་དབུ་
དབང་པོའི་བྱིན་རླབས་པས། །བརྩེ་ཆེན་ཀུན་དགའི་སྙན་བརྒྱུད་བསྟན་པའི་རྒྱུན། །དར་རྒྱས་ཡུན་དུ་གནས་
པའི་འཕྲིན་ལས་ཅན། །མཚུངས་མེད་དགེ་བའི་བཤེས་གཉེན་ཞབས་བརྟན་གསོལ། །དུས་གསུམ་དགྲ་སྡེ་འཇོམས་པའི་དཔའ་བོ་ཆེ། །སྲིད་ཞིའི་འཇིགས་པའི་རྐྱེན་གྱིས་མི་བརྫི་ཞིང་། །གཉིས་མེད་ཡེ་ཤེས་ཆེན་པོར་
རྟག་རོལ་བའི། །དགྱེས་མཛད་རྡོ་རྗེའི་ངོ་བོར་འཚོ་གཞེས་གསོལ། །རྩེ་གཅིག་དད་པས་གསོལ་བ་བཏབ་པའི་མཐུས། །དཔལ་ལྡན་བླ་མའི་ཞབས་པད་བསྐལ་བརྒྱར་བརྟན། །དོན་གཉིས་མཛད་པ་ལྷུན་གྱིས་འགྲུབ་
པ་དང༌། །རྣམ་གྲོལ་སྐུ་བཞིའི་དབང་ཕྱུག་མྱུར་ཐོབ་ཤོག །༧ ཅེས་པའང་སྤྲུལ་བའི་སྐུ་མཆོག་པདྨ་འཕྲིན་ལས་རྣམ་རྒྱལ་དང་དགེ་སློང་ལུང་རིགས་རྒྱ་མཚོ་ཟུང་ནས་ལྷ་རྫས་ཀྱི་རྟེན་བཅས་བསྐུལ་ངོར། སྒ་ཐར་ལམ་དགོན་གྱི་སྡེ་སྤྲུལ་ཀུན་དགའ་བསྟན་
པའི་ཉི་མས་གསོལ་བ་བཏབ་པ་སིདྡྷི་རསྟུ།
བཅུ་
449
པ་
པོད།



རོལ་བའི་རྡོ་རྗེའི་གསུང་འབུམ།
༄༅། །དགེ་བའི་བཤེས་གཉེན་ཆེན་པོ་བྱམས་པ་ངག་དབང་བསྟན་དར་གྱི་ཞབས་བརྟན་གསོལ་འདེབས་འཆི་མེད་གྲུབ་པའི་དབྱངས་སྙན་ཞེས་བྱ་བ། རྨད་བྱུང་བྱམས་པའི་ཐུགས་མངའ་རྒྱལ་བའི་སྲས། །འཆད་རྩོད་རྩོམ་ལ་ཐོགས་
མེད་ངག་གི་དབང་། །བསྟན་པ་རིན་ཆེན་དར་ཞིང་རྒྱུས་མཛད་པ། །རྗེ་བཙུན་བླ་མའི་ཞབས་ལ་གསོལ་བ་འདེབས། །སྡོམ་གསུམ་ཚུལ་ཁྲིམས་བསློབ་པ་རྣམ་དག་ཅིང་། །རྣམ་གསུམ་སྡེ་སྣོད་རྒྱ་མཚོའི་ཕ་མཐར་སོན།
ཐེག་གསུམ་ཆོས་ཀྱིས་འགྲོ་ཀུན་སྨིན་མཛད་པ། །བསྟན་པའི་ཉི་མ་ཞབས་པད་བརྟན་གྱུར་ཅིག །ཁྱད་པར་ཐུབ་བསྟན་རིས་སུ་མ་ཆད་པའི། །སྨིན་གྲོལ་གདམས་པའི་བང་མཛོད་ལེགས་བཟུང་ནས། །འགྲོ་མང་སྐུ་
བཞིའི་གྲོང་དུ་བཀྲི་བ་པོ། །རྡོ་རྗེ་འཛིན་པའི་དབང་པོ་ཞབས་བརྟན་གསོལ། །འཕོ་བཅས་འགྱུར་བའི་ཆོས་ཁམས་ཇི་སྙེད་པ། །འཕོ་མེད་ནང་གི་ནམ་མཁར་བྱང་ཆུབ་པས། །འཆི་མེད་ཚེ་མཐའ་ཡས་པའི་ངོ་བོ་རུ།
ཞབས་པད་བསྐལ་བ་རྒྱ་མཚོར་བརྟན་གྱུར་ཅིག །སྐྱབས་གནས་རིན་ཆེན་གསུམ་གྱི་བྱིན་རླབས་དང་། །རྟེན་འབྱུང་བསླུ་བ་མེད་པའི་བདེན་པ་དང་། །བདག་ཅག་མོས་གུས་ལྷག་བསམ་རྣམ་དག་པས། །ཇི་ལྟར་གསོལ་
བ་བཏབ་བཞིན་འགྲུབ་གྱུར་ཅིག ། ༧ ཅེས་པ་འདི་ནི་རྗེ་བླ་མ་དེ་ཉིད་ཞབས་པད་བརྟན་པའི་རྟེན་འབྱུང་དུ་དམིགས་ཏེ་ལི་ཐང་བ་ཀུན་བཟང་ཆོས་ཀྱི་ཉི་མས་གུས་པའི་ཡིད་ཀྱིས་གསོལ་བ་བཏབ་པ་སིདྡྷི་རསྟུ།
OST



བ༄༅། ། ཞབས་བརྟན་གསོལ་འདེབས་བཀྲ་ཤིས་འཁྱིལ་བ་ཞེས་བྱ་བ་བཞུགས་སོ། །ཨོཾ་སྭ་སྟི། དཔལ་ལྡན་རྩ་བརྒྱུད་བླ་མ་ཡི་དམ་ལྷ། །རྒྱལ་བ་ཚེ་དཔག་མེད་དང་རྣམ་པར་རྒྱལ། །ཡིད་བཞིན་འཁོར་ལོ་ཚེ་ཡི་ལྷ་ཚོགས་ཀྱིས།
དེང་འདིར་འཆི་མེད་ཚེ་ཡི་དངོས་གྲུབ་སྩོལ། །ཐུབ་པའི་བསྟན་པ་མདོ་སྔགས་པདྨོའི་ཚལ། །ཕྱོགས་མཐར་དར་བའི་ཐུགས་བསྐྱེད་སྤྲིན་རུམ་ལས། །བཤད་སྒྲུབ་གདམས་པའི་ཆར་རྒྱུན་ལེགས་འབེབས་པས། །རྒྱས་
མཛད་བཤེས་གཉེན་དམ་པ་ཞབས་བརྟན་ཤོག །འོད་གསལ་བདེ་ཆེན་ཕྱག་རྒྱ་ཆེར་རོལ་བའི། །མཁའ་ཁྱབ་མཁའ་ཡི་རྡོ་རྗེའི་ངོ་བོ་རུ། །རྟག་པར་འདུ་འབྲལ་མེད་པ་ལྷུན་གྲུབ་པའི། །རྡོ་རྗེ་འཛིན་དབང་བསྐལ་བརྒྱར་
ཞབས་བརྟན་ཤོག །གཟུགས་སྐུ་མི་ཤིགས་རྡོ་རྗེ་ཚེ་ཡི་ཁམས། །རྒ་ན་རྒུད་པ་མེད་པའི་ལང་ཚོའི་དཔལ། །ཉི་ཟླ་བགྲོད་པ་མ་ཞིག་དེ་སྲིད་དུ། །བསྟན་འགྲོའི་དཔལ་དུ་གཡོ་མེད་ཞབས་བརྟན་ཤོག །གང་སྐུ་འཆི་མེད་ཚེ་
མཐའ་ཡས་པའི་ངོར། །རྟག་བཞུགས་གསུང་གསང་བདུད་རྩི་རྟག་འཇོ་བས། །འགྲོ་ཀུན་འཆི་མེད་ཐར་བའི་བཙན་ས་རུ། །འཁྲིད་པའི་ཐུགས་བསྐྱེད་ནམ་ཡང་ནུབ་མེད་ཤོག །མཆོག་གསུམ་སྤྱི་དང་དམ་ཅན་རྒྱ་མཚོ་
#* ཡིས། །དཔལ་ལྡན་བླ་མའི་སྐུ་ཚེ་མཛད་འཕྲིན་གྱི། །བར་ཆད་ཀུན་ཞི་བཞེད་དོན་མ་ལུས་པ། །གེགས་མེད་འགྲུབ་པའི་འཕྲིན་ལས་མཛད་དུ་གསོལ། །༧ ཞེས་མཁས་བཙུན་གྲུབ་པའི་དབང་ཕྱུག་ཆེན་པོ་བསྟན་པ་དར་རྒྱས་སམ་
451



རོལ་བའི་རྡོ་རྗེའི་གསུང་འབུམ།
རོལ་བའི་རྡོ་རྗེ་སོགས་མཚན་གྱི་རྣམ་གྲངས་དུ་མ་ལྡན་པ་གང་གི་ཞབས་བརྟན་གསོལ་འདེབས་བཀྲ་ཤིས་འཁྱིལ་བ་ཞེས་བྱ་བ་འདི་ནི་རྗེ་གང་གི་ཉེ་གནས་པ་དད་དམ་ལྡན་པ་བཙུན་མ་གསེར་སྐྱིད་ནས་ལྷ་རེག་དང་བྲི་གཞི་བཅས་བསྐུལ་ངོར། སྙོམ་ལས་པ་ཝ་
གིནུས་བྲིས་བཀྲ་ཤིས་པའི་ཚེ་རྫས་བཅས་ཕུལ་བ་དགེ །སརྦ་མངྒ་ལཾ། ༈ ན་མོ། ཕྱོགས་དུས་རྒྱལ་དང་རྒྱལ་སྲས་ཚོགས་རྣམས་དགོངས། །རིགས་བརྒྱའི་སྤྱི་དཔལ་སྐྱབས་ཀུན་ཡོངས་འདུས་གཙོ། །བླ་མེད་བླ་མ་རོལ་བའི་རྡོ་
ཡི། །ཞབས་པད་མི་འགྱུར་གཡུང་དྲུང་དྭངས་མའི་དབྱིངས། །འཆི་མེད་གཉུག་མ་གཤིས་ཀྱི་སྐུར་སྨིན་པར། །ཚེ་དཔག་མེད་མགོན་རྣམ་རྒྱལ་ལྷ་མོ་དང་
། །ཡིད་བཞིན་འདོད་འཇོའི་དཔལ་གྱིས་དགེ་ལེགས་སྩོལ། །
གང་གི་མཛད་འཕྲིན་ཚེ་རབས་གཙུག་བཀུར་བསྟེན། །ཀུན་བཟང་ཆོས་རྗེ་བླ་མའི་ས་ཐོབ་ནས། །མཐའ་ཡས་ལུས་ཅན་འདྲེན་ལ་ཟླ་བྲལ་ཤོག །༧ ཅེས་བྱ་བྲལ་དགེ་མ་གསེར་སྐྱིད་ཀྱི་ངོར། པདྨ་ལུང་རྟོགས་རྒྱ་མཚོའི་ཕུལ་བ་དགེ་
ལེགས་འཕེལ། ༈ འཇིགས་མེད་རིགས་བརྒྱའི་བྱེད་པོ་ངག་གི་དབང་། །རིས་མེད་སྒྲུབ་བརྒྱུད་བསྟན་པ་དར་རྒྱས་སུ། །སྤེལ་མཁས་བདེ་སྟོང་དཔལ་ལ་རྣམ་རོལ་བའི། །ཁྱབ་བདག་རྡོ་རྗེ་འཆང་ལ་གསོལ་བ་
འདེབས། །འགྱུར་མེད་དོན་དམ་བདེ་བ་ཆེན་པོའི་ཀློང་། །བརྙེས་པའི་མི་ཤིགས་རྡོ་རྗེའི་རང་ཁམས་ལ། །དབང་འབྱོར་འཆི་བ་མེད་པའི་ཁྲི་འཕང་ལས། །གཡོ་མེད་རྟག་བརྟན་བསྐལ་བརྒྱར་བཞུགས་གསོལ་འདེབས། །
452



༄༅། །བདག་སོགས་རྣམས་ཀྱིས་དུས་གསུམ་བསགས་པའི་དགེ། །རྣམ་པར་དཀར་བའི་ཕུང་པོ་ཅི་མཆིས་པ། །མགོན་ཁྱོད་ཞབས་པད་སྲིད་མཐར་བརྟན་པའི་རྒྱུར། །མངོན་དུ་འགྱུར་བར་སྙིང་ནས་གསོལ་བ་
འདེབས། །གང་ཐུགས་བྱམས་བརྩེ་རལ་བའི་ནགས་ཀླུང་དུ། །ཟབ་རྒྱས་ཆོས་ཚུལ་ཆུ་བོ་འབུམ་དཀྲིགས་པ། །སྐལ་ལྡན་གདུལ་བྱའི་ཡིད་ཀྱི་བུམ་པ་རུ། །གང་འཚམ་ཕངས་མེད་སྩོལ་བར་བདག་གསོལ་འདེབས།
འདི་དང་ཕྱི་མ་ཚེ་རབས་ཕྲེང་བ་རུ། །ཁྱོད་གསུང་བདུད་རྩིའི་དཔལ་ལ་ལོངས་སྤྱོད་ཅིང་། །སྒོ་གསུམ་བྱ་བ་ཁྱོད་མཉེས་ཁོ་ན་རུ། །སྒྲུབ་པའི་སྲས་ཀྱི་ཐུ་བོར་རྗེས་འཛིན་ཤོག ། ༧ ཅེས་བླ་མ་རིན་པོ་ཆེའི་ཞབས་པད་བརྟན་པའི་
སྨོན་ཚིག་འདི་ལྟ་བུ་ཞིག་དགོས་ཞེས་བཙུན་མ་བརྩོན་འགྲུས་ནས་ནན་ཏན་བསྐུལ་བའི་ངོ་མ་ལྡོག་ཙམ་དུ། བླ་མ་གང་གི་གུས་སློབ་ཆོས་མིང་པས་འཕྲལ་དུ་བྲིས་པའོ། །
ནཾ༔ ཟབ་གསང་སྲོག་གི་ཐིག་ལེ་ལས། ༄༅། །ཞབས་བརྟན་གསོལ་འདེབས་འབད་མེད་འདོད་འཇོ་བཞུགས། དྷ༽དུ༽ རྒྱ༽ ན་མོ་གུ་རུ་བྷྱ༔ ན་མོ༔ རིག་འཛིན་རྩ་བརྒྱུད་དཔའ་བོ་མཁའ་འགྲོའི་ཚོགས༔ བཀའ་སྲུང་དམ་ཅན་ཡེ་
#་ ཤེས་སྤྱན་ལྡན་གྱིས༔ ཐུགས་རྗེས་དགོངས་པའི་འོད་སྟོང་འདིར་འཕྲོས་ལ༔ དཔལ་ལྡན་བླ་མ་རོལ་བའི་རྡོ་རྗེ་མཆོག༔ སྙིགས་དུས་འགྲོ་ལ་ཐེག་ཆེན་ཆོས་སྒྲ་སྒྲོགས༔ འགྲོ་བའི་མུན་སེལ་བསྟན་པའི་སྒྲོན་མེ་ཡི༔ སྐུ་ཚེ་
453
༔



རོལ་བའི་རྡོ་རྗེའི་གསུང་འབུམ།
བརྟན་ཅིང་མཛད་འཕྲིན་རྒྱས་པར་ཤོག༔ ༧ ཅེས་པ་འདི་ཡང་ཇོ་མོ་བརྩོན་འགྲུས་མཚོས་བསྐུལ་ངོར། ར་གཏེར་འཇིགས་རལ་རྩལ་གྱིས་བརྡ་ལས་ཕབ་པ་དགེའོ། །བཀྲ་ཤིས་ཤོག ། ༈ ཨོཾ་སྭ་སྟི། ཕྱོགས་བཅུའི་ཞིང་བཞུགས་རྒྱལ་བ་སྲས་
བཅས་དང༌། །ཁྱད་པར་སྙིགས་འགྲོའི་གདུལ་སྐལ་ཨོ་རྒྱན་རྗེ། །མ་ཚོགས་མཁའ་འགྲོ་དམ་ཅན་དགོངས་སུ་གསོལ། །བཀའ་དྲིན་མཚུངས་མེད་སྙིགས་དུས་འགྲོ་བའི་མགོན། །ཟབ་གསང་ཐེག་ཆེན་བསྟན་པའི་མཛོད་
འཆང་བའི། །སྐྱབས་ཀུན་འདུས་པ་རོལ་བའི་རྡོ་རྗེ་ཡི། །སྐུ་ཚེ་རབ་བརྟན་ཆོས་སྲིད་འཚོ་བཞིན་དུ། །ཚེ་དཔག་མེད་བཞིན་བསྐལ་བརྒྱར་བརྟན་པར་ཤོག ། ༧ ཅེས་སྤྲང་སྨྱོན་པས་སོ། །དགེའོ། །བཀྲ་ཤིས་པར་ཤོག །
༄༅། །ཞབས་བརྟན་གསོལ་འདེབས་སྨོན་ཚིག་བཅས་པ་འཆི་མེད་རྡོ་རྗེ་སྒྲ་མའི་བདེན་བརྗོད་ཅེས་བྱ་བ་བཞུགས་སོ། །ཨོཾ་སྭ་སྟི། རྒྱལ་ཀུན་བརྩེ་ཆེན་རང་གཟུགས་པད་དཀར་འཆང་། །ངུར་སྨྲིག་ཟོལ་བཞེངས་ཀུན་མཁྱེན་ཆོས་རྗེ་
ཡི། །ཐུགས་རྗེ་གསང་གསུམ་བྱིན་རླབས་མཐུ་དཔལ་གྱིས། །དགེ་མཚན་ཤིས་པ་འབུམ་གྱི་ཆར་ཆེན་ཕོབ། །ཚོགས་གཉིས་ཆུ་གཏེར་བསྲུབས་ལས་ལེགས་ཐོབ་པའི། །མཁྱེན་བརྩེའི་ཆ་རྫོགས་ཡོན་ཏན་རི་སྐྱེས་མངོན། །
རླབས་ཆེན་མཛད་བཟང་བསིལ་ཟེར་ཕྱོགས་བཅུར་འཕྲོ། །རྒྱལ་སྲས་ཟླ་ཤེལ་དབང་པོ་ཞབས་བརྟན་གསོལ། །བྱམས་ཆེན་སྤྲིན་སྔོན་འཁྲིགས་པའི་བ་གམ་ལས། །ཆེས་དཀོན་མཆོག་གྱུར་མདོ་སྔགས་ཆོས་ཆར་གྱིས། །
454



བཅུ་གསུམ་
༄༅། །ཐར་འདོད་ཀུན་ནས་དགའ་བའི་ཚལ་ཆེན་བཞད། །བསྟན་པའི་རྒྱལ་མཚན་བསྒྲེངས་མཁས་ཞབས་བརྟན་གསོལ། །ཐོས་བསམ་སྒོམས་པས་ཐུགས་ཀྱི་བང་མཛོད་གཏམས། །སྐལ་བཟང་གདུལ་བྱའི་རེ་སྐོང་
དབང་གི་རྒྱལ། །བཤད་སྒྲུབ་བྱ་བའི་འཁོར་ལོ་རྣམ་གསུམ་གྱིས། །ཐུབ་བསྟན་རྒྱས་མཛད་ཡུན་རིང་ཞབས་བརྟན་ཤོག །དྲི་མེད་ཚུལ་ཁྲིམས་ཤེལ་དཀར་ལྷུན་པོའི་སྤོར། །ཡིད་འཕྲོག་ངུར་སྨྲིག་མཚམས་སྤྲིན་གསར་
བས་འཁྱུད། །ཟབ་མྱུར་སྨིན་གྲོལ་བདུད་རྩི་འགྱེད་མཁས་པ། །གསུམ་ལྡན་རྡོ་རྗེ་འཛིན་དབང་ཞབས་བརྟན་གསོལ། །སྐྱབས་གནས་དཀོན་མཆོག་རིན་ཆེན་རྒྱ་མཚོ་དང་
། །ཚེ་ཡི་ལྷ་མཆོག་རྣམས་ཀྱི་མཐུ་བྱིན་སྟོབས། །
ཆོས་ཉིད་རྣམ་དག་ཆོས་ཅན་བདེན་པ་ཡིས། །དམ་པའི་ཞབས་པད་བསྐལ་བརྒྱར་བརྟན་གྱུར་ཅིག །མཐུ་སྟོབས་གཟི་འབར་ཡེ་ཤེས་སྤྱན་མངའ་བའི། །བསྟན་སྲུང་དབང་པོ་གུར་ཞལ་ལྷ་མོ་དང་། །གནོད་སྦྱིན་ལྕམ་སྲིང་
དྲག་ཤད་མགོན་སོགས་གྱིས། །བར་ཆད་ཀུན་སོལ་མཐུན་རྐྱེན་རྟག་སྒྲུབ་མཛོད། །བདག་ཅག་སློབ་ཚོགས་དད་འདུན་མོས་གུས་ཀྱིས། །དགེ་བསྒྲུབ་ལྷག་བསམ་དག་པའི་སྨོན་དོན་ཀུན། །ཇི་ལྟར་འགྲུབ་པར་རྒྱལ་བ་
# སྲས་བཅས་ཀྱིས། །བདེན་བརྗོད་ཤིས་རྒུའི་མེ་ཏོག་འཐོར་གྱུར་ཅིག །མཚན་ལྡན་དམ་པའི་ཞབས་བརྟན་ཆོས་འཁོར་བསྐོར། །དད་ལྡན་སློབ་ཚོགས་ཐོས་བསམ་ཉམས་རྟོགས་འཕེལ། །ཐུབ་བསྟན་མི་ནུབ་ཕྱོགས་དུས་
455



རོལ་བའི་རྡོ་རྗེའི་གསུང་འབུམ།
ཀུན་ཁྱབ་ནས། །བདེ་སྐྱིད་སྣང་བའི་དགའ་སྟོན་རྒྱས་གྱུར་ཅིག །༧ ཅེས་སྐྱབས་རྗེ་མཚུངས་མེད་དཀོན་མཆོག་ཀུན་དགའ་རྒྱལ་མཚན་དཔལ་བཟང་པོའི་ཞབས་བརྟན་སྨོན་ཚིག་འཆི་མེད་རྡོ་རྗེ་སྒྲ་མའི་བདེན་བརྗོད་ཅེས་བྱ་བ་འདི་ནི་སྐུ་སྐྱེས་བསྟན་
པ་གསལ་བྱེད་ཀྱི་ཐུགས་བཞེད་བསྐང་ཕྱིར། དམ་པ་གང་གི་སློབ་འབངས་ཡོངས་ཀྱི་ཐ་ཤལ་གྱི་ན་བ་རོལ་མིང་བས་གང་ཤར་གསོལ་བ་བཏབ་ཅིང་སྨོན་པ་དགེ་ལེགས་མཆོག་ཏུ་འཕེལ་ཞིང་རྒྱས་པར་གྱུར་ཅིག །
༄༅། །ཞབས་བརྟན་གསོལ་འདེབས་སྨོན་ཚིག་བཅས་འཆི་མེད་རིང་འཚོའི་ཟིལ་དངར་འབུམ་གྱི་དགའ་སྟོན་ཞེས་བྱ་བ་བཞུགས་སོ། །ཨོཾ་སྭ་སྟི། ཟབ་ལམ་ངེས་དོན་སྲོལ་འབྱེད་ཀུན་མཁྱེན་རྗེ། །གསང་མཛོད་བྱེ་བའི་མངའ་བདག་
སྒྲོལ་བའི་མགོན། །རྩ་བརྒྱུད་བླ་མའི་བྱིན་རླབས་མཐུ་དཔལ་གྱིས། །དགེ་མཚན་ཤིས་པ་འབུམ་གྱིས་ཆར་ཆེན་ཕོབ། །རབ་འབྱམས་ཤེས་བྱའི་མཁའ་ལ་ཐོགས་མེད་རྒྱུ། །མཁྱེན་རབ་དབང་ཕྱུག་སྣང་བྱེད་དཀྱིལ་འཁོར་
རྫོགས། །མཛད་འཕྲིན་འོད་ཀྱིས་གདུལ་བྱའི་ཚལ་ཆེན་བཞད། །སྐྱེས་མཆོག་ཉིན་མོའི་མགོན་ལ་གསོལ་བ་འདེབས། །མང་དུ་ཐོས་པས་ཤེས་བྱའི་ཕ་མཐའ་གཞལ། །ལེགས་པར་བསམ་པས་སྒྲོ་འདོགས་རབ་ཏུ་
བཅད། །དབེན་པར་སྒོམ་པས་འོད་གསལ་ཉམས་རྟོགས་འཕེལ། །མཚན་ལྡན་དགེ་བའི་བཤེས་མཆོག་ཞབས་བརྟན་གསོལ། །འཆད་པས་བློ་གསལ་བློ་གྲོས་པདྨོ་བཞད། །རྩོད་པས་རྒོལ་ངན་ལོག་རྟོག་དྲི་མ་སེལ།
456



བཅུ་བཞི་
༄༅། །རྣམ་དག་ལེགས་བཤད་རྩོམ་པས་ཐུབ་བསྟན་གསལ། །འཆད་རྩོད་རྩོམ་མཁས་དམ་པ་ཞབས་བརྟན་གསོལ། །ཚད་མེད་མཁས་ཚུལ་ཕྱོགས་ཀྱི་གླང་པོའི་ཟླ། །ཞི་དུལ་ཁྲིམས་ལྡན་ཉེ་བ་འཁོར་དང་མཚུངས།
ཐུགས་ཀློང་དགོངས་ཟབ་དབྱིག་གི་གཉེན་པོར་འགྲན། །མཁས་བཙུན་བཟང་པོའི་དཔལ་མཆོག་ཞབས་བརྟན་གསོལ། །རྨད་བྱུང་ཐུགས་བསྐྱེད་སྨོན་པའི་མཐུ་དཔལ་གྱིས། །ཐུབ་བསྟན་སྤྱི་དང་ཀུན་མཁྱེན་ཆོས་རྗེ་ཡི། །
ཟབ་དོན་གསང་ཆེན་གདུལ་བྱ་རྒྱ་མཚོ་ལ། །རྒྱ་ཆེར་སྤེལ་ཕྱིར་ཞབས་པད་བརྟན་པར་གསོལ། །ཉིད་ཐུགས་མཁའ་དབྱིངས་བྱིན་རླབས་སྤྲིན་ཆེན་འཁྲིགས། །བརྒྱུད་ལྡན་དབང་བཞིའི་ཆར་རྒྱུན་ཉེར་ཕབ་པས། །སྐལ་
བཟང་ཞིང་སར་སྐུ་བཞིའི་འབྲས་བཟང་མཆོག །སྨིན་མཛད་རྡོ་རྗེ་འཆང་དབང་ཞབས་བརྟན་གསོལ། །ཕུལ་བྱུང་བཤད་སྒྲུབ་བྱ་བ་རྣམ་གསུམ་གྱིས། །བསྟན་དང་འགྲོ་བའི་དོན་ཆེན་རབ་བསྒྲུབ་ཅིང་། །རྒྱལ་བསྟན་
ཕྱོགས་དུས་ཀུན་ཏུ་རྒྱས་མཛད་པའི། །བསྟན་འཛིན་སྐྱེས་མཆོག་དབང་པོ་ཞབས་བརྟན་གསོལ། །འཆི་མེད་རིང་འཚོའི་ཟིལ་དངར་འབུམ་འཇོ་བའི། །ཚེ་ཡི་ལྷ་མཆོག་རྣམ་གསུམ་མཐུ་བྱིན་གྱིས། །བསྟན་དང་འགྲོ་བའི་
* འཚོ་དཔལ་ཆེན་པོ་རུ། །དམ་པའི་ཞབས་པད་བསྐལ་བརྒྱར་བརྟན་གྱུར་ཅིག །བླ་མ་མཆོག་གསུམ་ཡི་དམ་སྲུང་ཚོགས་ཀྱི། །ཐུགས་རྗེ་བྱིན་རླབས་མཐུ་སྟོབས་ནུས་དཔལ་དང་། །ཆོས་ཉིད་རྣམ་དག་ཆོས་ཅན་བདེན་
457



རོལ་བའི་རྡོ་རྗེའི་གསུང་འབུམ།
མཐུ་ཡིས། །གེགས་མེད་གསོལ་བཏབས་ཇི་བཞིན་འགྲུབ་པར་ཤོག །བླ་མའི་ཞབས་བརྟན་མཛད་འཕྲིན་ཕྱོགས་ཀུན་ཁྱབ། །དད་སློབ་འདུས་སྡེའི་ཐོས་བསམ་སྒོམ་པ་འཕེལ། །ཡིད་ཅན་རྒྱ་མཚོ་བདེ་སྐྱིད་དཔལ་ལ་
སྤྱོད། །བཀྲ་ཤིས་དཔལ་གྱི་ས་གསུམ་ཡོངས་ཁྱབ་ཤོག ། ༧ ཅེས་པའང་རྔ་སྟོད་རྩི་ནང་དགོན་གྱི་བླ་མ་ཤེས་རབ་འོད་དཔལ་བཟང་པོའི་ཞབས་བརྟན་གསོལ་འདེབས་སྨོན་ཚིག་བཅས་པ་འཆི་མེད་རིང་འཚོའི་ཟིལ་དངར་འབུམ་གྱི་དགའ་སྟོན་ཞེས་བྱ་
བ་འདི་ནི། དད་སློབ་བཙུན་པ་བདེ་ལེགས་མཚན་ཅན་གྱིས་འཕྲིན་ལམ་ནས་རིན་སྒོར་གྱི་སྐྱེས་དང་བཅས་ཏེ་བསྐུལ་བཞེད་མ་ལྡོག་ཙམ་དུ། ཀུན་ཏུ་རྒྱུ་སྤྱང་པོ་འདུ་གསུམ་པ་རོལ་མིང་བས་གསོལ་བ་བཏབ་ཅིང་སྨོན་པ་དགེ་ལེགས་འཕེལ། སརྦ་མངྒ་ལཾ།
༄༅། །ཤེལ་འཕྲེང་སྤྲུལ་བའི་སྐུ་རིན་པོ་ཆེའི་ཞབས་བརྟན་གསོལ་འདེབས་བར་ཆད་གཡུལ་ལས་རྣམ་རྒྱལ་ཞེས་བྱ་བ་བཞུགས་སོ། །ཨོཾ་སྭ་སྟི། དུས་གསུམ་རྒྱལ་བའི་ཡེ་ཤེས་ཕུང་པོ་རྣམས། །གཅིག་བསྡུས་རང་གཟུགས་བཅོམ་
ལྡན་ཚེ་མཐའ་ཡས། །ཚེ་དཔལ་དངོས་གྲུབ་སྩོལ་བའི་བྱེད་པོ་མཆོག ། འཆི་མེད་མགོན་པོའི་ཞབས་ལ་གསོལ་བ་འདེབས། །ཐུགས་རྗེ་གསང་གསུམ་བྱིན་རླབས་གཟི་འོད་ཀྱིས། །སྐྱེས་མཆོག་དམ་པའི་སྐུ་ཚེའི་བར་
ཆད་ཀུན། །ཡོངས་བསལ་བསྟན་དང་འགྲོ་བའི་འཚོ་དཔལ་དུ། །ཞབས་ཟུང་གཡོ་མེད་བརྟན་པར་བྱིན་གྱིས་རློབས། །རྒྱལ་ཀུན་ཡུམ་གཅིག་ཨཱརྱ་ཏཱ་རེ་མ། །སྒྲིབ་བྲལ་ཡེ་ཤེས་སྤྱན་བདུན་མངའ་བའི་ལྷ། །འཆི་མེད་
458



བཅོ་ལྔ་
༄༅། །བདུད་རྩིའི་ཟིལ་དངར་འབུམ་འཇོ་བའི། །རྗེ་བཙུན་ཡིད་བཞིན་འཁོར་ལོར་གསོལ་བ་འདེབས། །སྐུ་གསུང་ཐུགས་ཡོན་འཕྲིན་ལས་བྱིན་མཐུ་ཡིས། །བསྟན་འཛིན་སྐྱེས་བུའི་བར་ཆད་མི་མཐུན་ཕྱོགས། །ཉེ
བར་ཞི་ནས་རྡོ་རྗེའི་ཁྲི་འཕང་རྩེར། །ཞབས་པད་བསྐལ་རྒྱར་བརྟན་པར་བྱིན་གྱིས་རློབས། །སྲས་བཅས་རྒྱལ་བའི་འཕྲིན་ལས་རྒྱ་མཚོའི་དཔལ། །ཡོངས་ཤར་གཙུག་ཏོར་རྣམ་རྒྱལ་ལྷ་མོ་ཞེས། །བསོད་ནམས་ཡེ་ཤེས་
ཚེ་ཡི་མཆོག་སྩོལ་མ། །བཅོམ་ལྡན་འདཱས་མ་ཁྱོད་ལ་གསོལ་བ་འདེབས། །མཁྱེན་བརྩེ་ནུས་པའི་བྱིན་རླབས་དཔལ་ཡོན་གྱིས། །རྗེ་བཙུན་བླ་མ་དམ་པ་ཕྱི་ནང་གི། །འགལ་རྐྱེན་ཉེར་འཚེའི་མཚན་མ་ཀུན་བྲལ་ནས།
།མི་མཐུན་གཡུལ་ལས་རྒྱལ་བར་བྱིན་གྱིས་རློབས། །འཆི་མེད་མཛོད་འཛིན་མཚོ་སྐྱེས་རྒྱལ་བའི་དབང་། །ཚེ་ལ་མངའ་བརྙེས་རིག་འཛིན་བི་མ་ལ། །འཆི་བདག་གཡུལ་འཇོམས་གྲུབ་དབང་ཐང་བ་རྗེ། །ཚེ་ཡི་རིག་
འཛིན་རྣམས་ལ་གསོལ་བ་འདེབས། །གསང་གསུམ་བྱིན་རླབས་རྒྱ་མཚོའི་མཐུ་སྟོབས་ཀྱིས། །དཔལ་ལྡན་བླ་མ་བར་ཆད་གཡུལ་ལ།
ཕུལ་ལས་རྒྱལ། །འགྱུར་མེད་རྡོ་རྗེའི་སྲོག་ལ་དབང་འབྱོར་ནས། །བསྟན་འགྲོར་ཕན་བདེ་
འཕེལ་བར་བྱིན་གྱིས་རློབས། །བསླུ་མེད་སྐྱབས་ཀྱི་དམ་པ་དཀོན་མཆོག་གསུམ། །དངོས་གྲུབ་མྱུར་སྩོལ་ཡི་དམ་ཞི་ཁྲོའི་ལྷ། །དཔའ་བོ་མཁའ་འགྲོ་ཆོས་སྐྱོང་ནོར་ལྷའི་ཚོགས། །སྐྱབས་གནས་རིན་ཆེན་རྒྱ་མཚོར་
459



རོལ་བའི་རྡོ་རྗེའི་གསུང་འབུམ།
གསོལ་བ་འདེབས། །དཔལ་ལྡན་བླ་མ་ཡིད་བཞིན་དབང་གི་རྒྱལ། །བསྟན་འགྲོར་ཕན་བདེའི་རྩ་ལག་མཆོག་ཉིད་ཀྱི། །ཞབས་པད་རྡོ་རྗེའི་ཁམས་ལྟར་རབ་བརྟན་ཅིང་། །མཛད་འཕྲིན་མཁའ་ལྟར་ཁྱབ་པར་བྱིན་གྱིས་
རློབས། །ཤེས་བྱ་ཀུན་གཟིགས་གཞུང་ལུགས་རབ་འབྱམས་སྨྲ། །མཛད་འཕྲིན་རྒྱ་ཆེར་དབྱར་གྱི་མཚོ་བཞིན་རྒྱས། །བཤད་སྒྲུབ་བསྟན་པའི་རྒྱལ་མཚན་སྲིད་རྩེར་བསྒྲེངས། །ས་གསུམ་དགེ་མཚན་དཔལ་གྱིས་མཛེས་
གྱུར་ཅིག །གང་ཞིག་འཆི་མེད་མགོན་པོའི་ཡེ་ཤེས་སྐུར། །རབ་བཞེངས་ཞབས་པད་བསྐལ་བརྒྱལ་མི་གཡོ་བར། །འགྲོ་ཁམས་རྒྱ་མཚོ་རྣམ་གྲོལ་གླིང་མཆོག་ཏུ། །འདྲེན་པའི་དེད་དཔོན་ཆེན་པོར་འགྱུར་བར་ཤོག །བླ་
མ་མཆོག་གསུམ་ཡི་དམ་སྲུང་ཚོགས་ཀྱི། །ཐུགས་རྗེ་བྱིན་རླབས་མཐུ་སྟོབས་ནུས་པ་དང་། །ཆོས་དབྱིངས་རྣམ་དག་ཆོས་ཅན་བསླུ་མེད་མཐུས། །ཇི་ལྟར་སྨོན་དོན་གེགས་མེད་མྱུར་འགྲུབ་ཤོག །༧ ཅེས་ཤེལ་ཕྲེང་མཆོག་
སྤྲུལ་རིན་པོ་ཆེའི་ཞབས་བརྟན་གསོལ་འདེབས་བར་ཆད་གཡུལ་ལས་རྣམ་རྒྱལ་ཞེས་བྱ་བ་འདི་ནི། གུས་སློབ་དམ་པ་ཤེས་རབ་རྒྱལ་མཚན་གྱིས་འཕྲིན་ལམ་ནས་བསྐུལ་མ་བྱུང་བའི་བཀའ་མ་ལྡོག་ཙམ་དུ། ཐ་ཤལ་རོལ་བའི་མིང་འཛིན་དེས་རྩེ་གཅིག་གསོལ་བ་
བཏབ་ཅིང་སྨོན་པ་དགེ་ལེགས་འཕེལ། སརྦ་མངྒ་ལཾ།
460



༄༅། ། དམ་པའི་ཞབས་བརྟན་གསོལ་འདེབས་འགྱུར་མེད་རྡོ་རྗེ་སྒྲ་མའི་གདངས་དབྱངས་ཞེས་བྱ་བ་བཞུགས་སོ། །ཨོཾ་སྭ་སྟི། བསླུ་མེད་རྩ་བརྒྱུད་བླ་མ་ཡི་དམ་ལྷ། །མཆོག་གསུམ་རྒྱལ་ཡུམ་རྗེ་བཙུན་རྣལ་འབྱོར་མ། །དཔའ་བོ་མཁའ་
འགྲོ་ཆོས་ནོར་སྐྱོང་མཛད་ཀྱི། །ཐུགས་རྗེ་གསང་གསུམ་བྱིན་རླབས་ཆར་ཆེན་སྙིལ། །འཆི་མེད་རིང་འཚོའི་དཔལ་སྟེར་ཚེ་མཐའ་ཡས། །འཆི་བྲལ་ཚེ་སྩོལ་ཡིད་བཞིན་འཁོར་ལོའི་ལྷ། །འཆི་བདག་གཡུལ་ལས་རྣམ་པར་རྒྱལ་
མཛད་མ། །ཚེ་ཡི་ལྷ་མཆོག་གསུམ་གྱི་ཤིས་དགུ་སྩོལ། །ཐུགས་བསྐྱེད་སྨོན་པའི་ནོར་འཛིན་ཁྱོན་ཡངས་ལས། །ཆེས་དཀོན་རྙེད་དཀའི་དལ་འབྱོར་ལྗོན་བཟང་མཆོག །ཚུལ་མཐུན་ཁྲིམས་ཀྱི་ལོ་འདྭབས་ཁུར་གྱིས་དུད། །
བཤེས་གཉེན་དཔག་བསམ་དབང་པོ་ཞབས་བརྟན་གསོལ། །དཔལ་ལྡན་བླ་མ་གངས་ཀྱི་ལྷུན་པོ་ལ། །མོས་གུས་དད་པའི་ཉིན་བྱེད་འོད་ཀྱི་འཁྱུད། །དབང་བཞིའི་ཆུ་རྒྱུན་ཐུགས་གསང་བུམ་པར་འཁྱིལ། །རྨད་བྱུང་བསྟན་
འཛིན་དམ་པ་ཞབས་བརྟན་གསོལ། །བྱམས་བརྩེ་བྱང་སེམས་བདུད་རྩི་ཐུགས་རྒྱུད་འགེངས། །ཉམ་ཐག་དམུ་རྒོད་འགྲོ་བའི་ཁ་ལོ་བསྒྱུར། །རྣམ་དཀར་དགེ་བཅུའི་དཔལ་ལ་སྦྱོར་མཛད་པའི། ། དམ་པའི་སྐྱེས་བུ་དམ་པ་
ཞབས་བརྟན་གསོལ། །རིན་ཆེན་དཀོན་པའི་མཆོག་གྱུར་ལུང་རྟོགས་མཛོད། །ཚུལ་གནས་ཁྲིམས་གཙང་རྒྱལ་བས་
ལ་བསྔགས་པའི་ཡུལཾ། །རྣམ་མང་འགྲོ་བ་འདྲེན་པའི་དེད་དཔོན་ཆེ། །མཚན་ལྡན་བཤེས་གཉེན་དམ་པ་
461
པོད།



རོལ་བའི་རྡོ་རྗེའི་གསུང་འབུམ།
ཞབས་བརྟན་གསོལ། །དམ་པས་བསྔགས་པའི་དབེན་གནས་གཉན་ཁྲོད་འགྲིམས། །བརྟུལ་ཞུགས་སྤྱོད་པས་ལྟ་བའི་རྣོ་མཚོན་ཐོགས། །མ་རིག་བདག་འཛིན་འགོང་པོ་ཕ་མཐར་བསྐྲད། །རྣལ་འབྱོར་དབང་ཕྱུག་ཆེན་པོར་
ཞབས་བརྟན་གསོལ། །དཔལ་ལྡན་ནཱ་རོའི་ཐུགས་བཅུད་གདམས་པའི་ཕུལ། །ཟབ་མྱུར་རྡོ་རྗེ་བཙུན་མོའི་རིམ་གཉིས་ལ། །རྩེ་གཅིག་གཞོལ་བའི་ཐུགས་དམ་མཐིལ་མཛད་པའི། །རྡོ་རྗེ་འཛིན་པའི་དབང་པོར་ཞབས་བརྟན་
གསོལ། །མོས་ལྡན་སྐལ་བ་བཟང་པོའི་སློབ་ཚོགས་ལ། །གང་འདོད་སྨིན་གྲོལ་ཆོས་ཆར་འབེབས་མཁས་པས། །ཉམས་རྟོགས་པདྨའི་ཚལ་ཆེན་རྒྱས་མཛད་དཔལ། །ཕུལ་བྱུང་དམ་པའི་མགོན་མཆོག་ཞབས་བརྟན་གསོལ། །
དད་སློབ་འདུས་སྡེའི་ལྷག་བསམ་མོས་སྟོབས་ཀྱིས། །རྩེ་གཅིག་གསོལ་བ་བཏབ་འབྲས་མངོན་གྱུར་ཏེ། །ཐུགས་བརྩེས་བསྐལ་བརྒྱར་ཞབས་པད་རབ་བརྟན་ནས། །ཟབ་རྒྱའི་ཆོས་ཀྱི་དགའ་སྟོན་སྩལ་ཏུ་གསོལ། །བླ་མ་
མཆོག་གསུམ་ཡེ་ཤེས་སྲུང་ཚོགས་ཀྱི། །ཐུགས་རྗེ་གཟི་བྱིན་མཐུ་རྩལ་ནུས་སྟོབས་དང་། །ཆོས་དབྱིངས་རྣམ་དག་རྟེན་འབྱུང་བདེན་པ་ཡིས། །སྨོན་དོན་གེགས་མེད་ལྷུན་གྱིས་འགྲུབ་གྱུར་ཅིག །༧ ཅེས་པའི་ཞབས་བརྟན་གསོལ་
འདེབས་འགྱུར་མེད་རྡོ་རྗེ་སྒྲ་མའི་གདངས་དབྱངས་ཞེས་བྱ་བ་འདི་ནི། མགོན་པོ་གང་གི་དད་སློབ་བློ་བཟང་སངས་རྒྱས་ནས་ནན་བསྐུལ་མཛད་ངོར། གྱི་ན་པ་རོལ་མིང་བས་དབེན་གནས་མཁའ་སྤྱོད་གླིང་ནས་གསོལ་བ་བཏབས་པ་བི་ཛ་ཡནྟུ། དགེའོ། །
462
མ



ཀ་
བཅུ་བདུན་བྱོན།
ཟ༄༅། ། ཞབས་བརྟན་གསོལ་འདེབས་དོན་གཉིས་ལྷུན་གྲུབ་ཅེས་བྱ་བ་བཞུགས་སོ། །ཨོཾ་སྭ་སྟི། བླ་མ་མཆོག་གསུམ་རྒྱལ་བ་རྒྱ་མཚོ་སྤྱི། །ཁྱད་པར་ཚེ་ཡི་ལྷ་མཆོག་རྣམ་གསུམ་གྱི། །ཐུགས་རྗེས་གསང་གསུམ་བདེན་པའི་མཐུ་
སྟོབས་ཀྱི། །དགེ་མཚན་ཤིས་པ་འབུམ་གྱི་ཆར་ཆེན་སྙིལ། །རྨད་བྱུང་ཐུགས་བསྐྱེད་སྐྱ་རེངས་འབུམ་གྱིས་བསྐུལ། །གསང་གསུམ་ཡེ་ཤེས་སྣང་བའི་གཏེར་ཆེན་རྫོགས། །རབ་འབྱམས་འཕྲིན་ལས་རྒྱ་མཚོའི་ཟེར་
སྟོང་སྤྲོ། །བཤེས་གཉེན་རྟ་ལྗང་དབང་པོ་ཞབས་བརྟན་གསོལ། །ཚོགས་གཉིས་རྒྱ་མཚོ་བསྲུབས་ལས་མངོན་པར་བསྐྲུན། །ཚད་མེད་བཞི་ལྡན་བང་རིམ་ལྷུན་པོའི་སྤོར། །བགྲངས་ཡས་ལྷ་མང་གདུལ་བྱ་ཉེར་འཚོའི་
དཔལ། །བཤེས་གཉེན་དཔག་བསམ་དབང་པོ་ཞབས་བརྟན་གསོལ། །ཐོས་པ་རྒྱ་མཚོའི་ཕ་རོལ་མཐར་སོན་ནས། །བསམ་བྱུང་དག་པའི་རིན་ཆེན་གླིང་དུ་ཕྱིན། །སྒོམ་པའི་ཉམས་རྟོགས་རིན་ཆེན་གཏེར་མཛོད་ལ། །
དབང་བསྒྱུར་བཤེས་གཉེན་དམ་པ་ཞབས་བརྟན་གསོལ། །རྣམ་དག་ཚུལ་ཁྲིམས་རིན་ཆེན་ར་བས་བསྐོར། །སྙོག་བྲལ་ཏིང་འཛིན་ཞི་བསིལ་རྫིང་བུ་རུ། །རྣམ་འབྱེད་ཤེས་རབ་འདབ་སྟོང་འབུམ་བཞད་པའི། །བསླབ་
ལྟ་ གསུམ་མཛོད་འཛིན་བཤེས་གཉེན་ཞབས་བརྟན་གསོལ། །རབ་འབྱམས་ཤེས་བྱའི་མཁའ་ལ་ཐོགས་མེད་རྒྱུ། །མཁྱེན་བརྩེ་ནུས་པའི་དཀྱིལ་འཁོར་ཡོངས་སུ་རྫོགས། །མཁས་བཙུན་རྒྱ་མཚོའི་སྐར་ཚོགས་དབུས་ན་
463



མཛེས། །བཤེས་གཉེན་ཟླ་ཤེལ་དབང་པོ་ཞབས་བརྟན་གསོལ། །འཆད་པས་བློ་གསལ་བློ་ཡི་པདྨོ་བཞད། །རྩོད་པས་ལོག་རྟོག་རྒོལ་ངན་དཔའ་སྙིང་ཞུམ། །རྩོམ་པས་ཐུབ་བསྟན་དགའ་ཚལ་ཀུན་ནས་འཕེལ།
མཁས་ཚུལ་གསུམ་ལྡན་དམ་པ་ཞབས་བརྟན་གསོལ། །རིག་འཛིན་བརྒྱུད་པའི་ཟབ་གཏེར་བདུད་རྩིའི་རྒྱུན། །ཐུགས་གསང་རིན་ཆེན་བུམ་བཟང་ཡོངས་སུ་འཁྱིལ། །འཁོར་འདས་དག་མཉམ་ལྷ་སྔགས་ཆོས་སྐུར་སྨིན། །
བསྟན་པའི་རྩ་ལག་ཆེན་པོ་ཞབས་བརྟན་གསོལ། །
རོལ་བའི་རྡོ་རྗེའི་གསུང་འབུམ།
464



༄༅། །དཔལ་ལྡན་བླ་མ་གྲུབ་པའི་རིག་འཛིན་ཆེན་པོ་ནམ་མཁའ་རྡོ་རྗེའི་གསོལ་འདེབས་སྐོར་རིན་ཆེན་ཕྲེང་བ་ཞེས་བྱ་བ་བཞུགས་སོ། །
465



གཅིག་
རོལ་བའི་རྡོ་རྗེའི་གསུང་འབུམ།
༄༅། །ན་མོ་གུ་རུ་བྷྱ༔ དུས་གསུམ་སངས་རྒྱས་ཀུན་དངོས་འགྲོ་བའི་མགོན། །མཚོ་སྐྱེས་རྒྱལ་དབང་པདྨ་ཐོད་འཕྲེང་དང་
། །དབྱེར་མེད་དཔལ་མགོན་བླ་མའི་ཞབས་པད་ལ།
གུས་པས་འདུད་དོ་མཆོག་ཐུན་དངོས་གྲུབ་སྩོལ། །གང་ལ་བསྟེན་ན་རང་བྱུང་ཡེ་ཤེས་མཆོག །སྐད་ཅིག་ཉིད་ལ་སྩོལ་བའི་བཀའ་དྲིན་ཅན། །དཔལ་ལྡན་བླ་མའི་གསོལ་འདེབས་རིན་
ཆེན་ཕྲེང་། །དད་གུས་སྲད་བུར་སྤེལ་ལེགས་རྒྱུས་པ་སྦྱིན། །སྐལ་བཟང་གདུལ་བྱའི་ཞིང་ས་གཤིན་པོ་ལ། །གསོལ་འདེབས་དཔྱིད་ཀྱི་རྒྱལ་མོའི་གླུ་ཡིས་བསྐུལ། །བྱིན་རླབས་དབང་
བཞིའི་ཆར་རྒྱུན་ཉེར་ཕབ་སྟེ། །སྐུ་བཞིའི་ལོ་ཏོག་སྨིན་བྱེད་འདི་ཉིད་ལོངས། །དེ་ལ་འདིར་སྐལ་བ་བཟང་པོ་མཆོག་དང་ལྡན་པའི་གདུལ་བྱ་རྣམས་ཀྱིས་མོས་གུས་རྣམ་པར་དག་པའི་
466
འི་
སླ་



༣
གཉིས་
༄༅། །ངང་ནས་ལེགས་པར་བསྐུལ་བའི་ངོར་བྲིས་པའི་གསོལ་འདེབས་རྣམས་ཕྱོགས་གཅིག་ཏུ་བསྡུས་ཏེ་འབྲི་བར་བྱའོ། །པདྨའི་ཐུགས་སྲས་ཏིང་འཛིན་བཟང་པོའི་གར།
སྙིགས་དུས་དམུ་རྒོད་འདུལ་བའི་ཧེ་རུ་ཀ །མཐའ་བྲལ་རོལ་བ་ཆོས་ཉིད་རང་གྲོལ་ལ། །གསོལ་བ་འདེབས་སོ་བདག་རྒྱུད་བྱིན་གྱི་རློབས། །༧ ཞེས་པའང་མོས་ལྡན་འགའ་ཡི་བཞེད་ངོར།
རོལ་མིང་བས་གསོལ་བ་བཏབས་པའོ། །དགེའོ། ། ༈ པདྨའི་རྒྱལ་ཚབོ་འཇའ་ཚོན་སྙིང་པོའི་གར། །སྤྲུལ་བའི་གཏེར་སྟོན་རིག་འཛིན་རྒྱལ་བའི་སྲས། །ཀློང་ཡངས་མཐའ་བྲལ་ཆོས་ཉིད
རང་གྲོལ་ལ། །གསོལ་བ་འདེབས་སོ་དགོངས་བརྒྱུད་འཕོ་བར་ཤོག །༧ ཅེས་སྤྲུལ་བའི་གཏེར་སྟོན་ཆེན་པོ་ལ་གསོལ་བ་འདེབས་པའི་ཚུལ་འདི་ཡང་མང་པོ་ཞིག་གི་ངོར། རོལ་མིང་བས་སོ། །དགེའོ། །
467
པོད།



རོལ་བའི་རྡོ་རྗེའི་གསུང་འབུམ།
པདྨའི་རྒྱལ་ཚབ་སྙིགས་མའི་འགྲོ་འདྲེན་མཆོག །འབྲེལ་ཚད་རིག་འཛིན་ཞིང་དུ་འཕེན་མཛད་པའི། །དཔལ་བོ་ནམ་མཁའ་རྡོ་རྗེར་གསོལ་བ་འདེབས། །དགོངས་བརྒྱུད་འཕོ་བ་ཐོབ་པར་བྱིན་གྱིས་རློབས། །༧ ཞེས་
པའང་དད་ལྡན་བློ་རྒྱལ་ངོར། རོལ་མིང་བས་སོ། །དགེའོ། ། ༈ པདྨའི་ལུང་གི་བསྔགས་པའི་རྒྱལ་ཚབ་མཆོག །སྙིགས་འགྲོ་འདྲེན་མཆོག་ཁྲག་འཐུང་ཧེ་རུ་ཀ །འཇིགས་བྲལ་དཔའ་བོ་ནམ་མཁའ་རྡོ་རྗེ་ལ། །གསོལ་བ་
འདེབས་སོ་སྒོ་གསུམ་བྱིན་གྱི་རློབས། ། ༧ ཞེས་པའང་དད་ལྡན་འགའ་ཡི་བཞེད་ངོར། རོལ་མིང་བས་སོ་དགེའོ། པདྨའི་ཐུགས་སྲས་དཔལ་གྱི་རྡོ་རྗེའི་གར། །ཀློང་ཡངས་འགྱུར་མེད་ནམ་མཁའ་རྡོ་རྗེ་ལ། །སྒོ་གསུམ་
འགྱུར་བ་མེད་པས་གསོལ་བ་འདེབས། །དགོངས་བརྒྱུད་བུ་ལ་ཐོབ་པའི་སྐལ་བཟང་སྩོལ། ། ༧ ཅེས་པ་འདི་གསེར་སྐྱིད་ཀྱི་འདོད་པ་བསྐང་ཕྱིར། རོལ་མིང་བས་སོ། །དགེའོ། ། ༈ པདྨའི་བྱིན་གྱིས་བརླབས་པའི་ཕོ་ཉ་པ། །ཟབ་
ཆོས་གཏེར་ལ་དབང་བསྒྱུར་སྤྲུལ་བའི་སྐུ། །མཐའ་བྲལ་ཆོས་ཉིད་རང་གྲོལ་ཆེན་པོ་ལ། །གསོལ་བ་འདེབས་སོ་བྱིན་རླབས་དབང་བསྐུར་སྩོལ། །༧ ཅེས་པའང་དྲུང་འཁོད་པ་དག་གི་ངོར། རོལ་མིང་བས་སོ། །དགེའོ། ། ༈ མཚོ་
སྐྱེས་རྒྱལ་དབང་མཆོག་དང་དབྱེར་མེད་པའི། །སྤྲུལ་བའི་གཏེར་འབྱིན་གྲུབ་རིགས་རྒྱ་མཚོའི་རྗེ། །མཐའ་བྲལ་ཆོས་ཉིད་རང་གྲོལ་ཧེ་རུ་ཀ །གསོལ་བ་འདེབས་སོ་སྨིན་གྲོལ་དབང་བསྐུར་སྩོལ། །༧ ཅེས་པའང་ཉེ་གནས་
468



གསུམ་
༄༅། ། པ་རྣམས་ཀྱི་ངོར། རོལ་མིང་བས་སོ། །དགེའོ། ། ༈ གསང་ཆེན་ཟབ་ཆོས་གཏེར་མཛོད་བཏོན་པའི་དཔལ། །ཟླ་འོད་གཞོན་ནུའི་ཡང་སྤྲུལ་རིག་འཛིན་རྒྱལ། །དཔའ་བོ་ནམ་མཁའ་རྡོ་རྗེའི་གར་བསྒྱུར་ལ། །གསོལ་
བ་འདེབས་སོ་བདག་རྒྱུད་བྱིན་གྱིས་རློབས། ། ༧ ཞེས་པའང་ཕྱོགས་འདུས་དད་སློབ་མང་པོའི་ངོར། རོལ་མིང་བས་སོ། །དགེའོ། ། ༈ ཨེ་མ་ཧོ། ཀ་དག་གདོད་མ་མཐའ་བྲལ་མཁའ་དབྱིངས་ཀློང༌། །འཁོར་འདས་ཚུལ་འཛིན་
ཆོས་ཉིད་ངང་དུ་དེངས། །འཁྲུལ་བ་ཡེ་དག་རྟོག་པ་རང་སར་གྲོལ། །ཆོས་དབྱིངས་ཀློང་མཛོད་ཆེན་པོར་གསོལ་བ་འདེབས། ། ༧ ཞེས་པའང་གུས་སློབ་ཟུང་གི་ངོར། རོལ་མིང་བས་སོ། །དགེའོ། ། ༈ ཨེ་མ་ཧོ། ཟབ་གསང་
ཆོས་ཀྱི་གཏེར་འབྱིན་སྤྲུལ་བའི་སྐུ། །སར་གནས་དཔའ་བོ་ནམ་མཁའ་རྡོ་རྗེའི་མཚན། །རིག་འཛིན་རྒྱ་མཚོའི་གཙོ་མཆོག་ཧེ་རུ་ཀ ། གསོལ་བ་འདེབས་སོ་དབང་བསྐུར་བྱིན་གྱིས་རློབས། ། ༧ ཞེས་པའང་དད་སློབ་དུ་
མའི་རེ་འདོད་བསྐང་ཕྱིར། རོལ་མིང་བས་སོ། །དགེའོ། ། ༈ ཨེ་མ་ཧཾ། ཆོས་ཀུན་མཐའ་བྲལ་གདོད་མ་གཞི་ཡི་ཀློང་། །འཁྲུལ་རྟོག་སྣང་བ་ཆོས་ཉིད་ངང་དུ་ཞིག །རྒྱུ་འབྲས་ཆོས་རྣམས་མ་ལུས་རང་གྲོལ་ནས། །ཆོས་ཟད་བློ་
* འདས་ཆེན་པོར་གསོལ་བ་འདེབས། ༧ ཞེས་པའང་འགའ་ཞིག་གི་མོས་ངོར། གྱི་ན་བ་རོལ་མིང་པས་གསོལ་བ་བཏབས་པའོ། །དགེའོ། ། ༈ མ་ལུས་འགྲོ་བ་འདྲེན་པའི་དཔལ་མགོན་རྗེ། །པདྨའི་རྒྱལ་ཚབ་གྲུབ་མཆོག་རིག་འཛིན་
469



།
རོལ་བའི་རྡོ་རྗེའི་གསུང་འབུམ།
རྒྱལ། །མཐའ་བྲལ་ཆོས་ཉིད་རང་གྲོལ་ཆེན་པོ་ལ། །གསོལ་བ་འདེབས་སོ་རིག་འཛིན་ཞིང་དུ་དྲོངས། ། ༧ ཞེས་པའང་གུས་སློབ་དུ་མའི་ངོར། སྤྲང་པོ་རོལ་མིང་བས་སོ། །དགེའོ། ། ༈ པདྨའི་ཕོ་ཉ་སྙིགས་འགྲོ་འདྲེན་པའི་
དཔལ། །སྤྲུལ་བའི་གཏེར་སྟོན་གྲུབ་རིགས་རྒྱ་མཚོའི་གཙོ། །མཐའ་བྲལ་ཀློང་ཡང་ནམ་མཁའ་རྡོ་རྗེ་ལ། །གསོལ་བ་འདེབས་སོ་གསང་གསུམ་བྱིན་རླབས་སྩོལ། ། ༧ ཅེས་པ་འདི་ཧོར་ཡུལ་གྱི་སློབ་མ་འགའི་ངོར། རྒྱལ་ཁམས་
བ་རོལ་མིང་བས་སོ། །དགེའོ། ། ༈ མཚོ་སྐྱེས་རྒྱལ་བའི་གསང་མཛོད་སྤེལ་བའི་གཉེན། །དམུ་རྒོད་འགྲོ་བ་འདུལ་བའི་དཔའ་བོ་ཆེ། །རིག་འཛིན་རྒྱ་མཚོའི་གཙོ་མཆོག་ཧེ་རུ་ཀ །ནམ་མཁའ་རྡོ་རྗེའི་ཞབས་ལ་གསོལ་བ་
འདེབས། ། ༧ ཞེས་པའང་སྔར་འགྱུར་བསྟན་པའི་གསལ་བྱེད་དུ་མའི་བཞེད་ངོར། རོལ་མིང་བས་གསོལ་བ་བཏབས་པའོ། །དགེའོ། ། ༈ རྒྱལ་དབང་པདྨའི་ཡང་སྤྲུལ་གསང་མཛོད་བདག །ཆོས་ཅན་སྣང་བ་ཆོས་ཉིད་ངང་དུ་སད། །
མཐའ་གྲོལ་ཀློང་ཡངས་ནམ་མཁའ་རྡོ་རྗེའི་མཚན། །ཁྲག་འཐུང་ཧེ་རུ་ཀ་ལ་གསོལ་བ་འདེབས། ། ༧ ཞེས་པའང་རྒྱ་རོང་ཡུལ་གྱི་གྲྭ་སློབ་འགའི་ངོར། མུ་ཏོ་བ་རོལ་མིང་བས་སོ། །དགེའོ། ། ༈ མཐའ་བྲལ་ཀ་དག་ངང་དུ་དཔའ་
གདེང་ཐོབ། །ཆོས་ཅན་སྒྱུ་མའི་སྣང་བ་དབྱིངས་སུ་ཟད། །འཇིགས་མེད་སྐུ་གསུམ་ཀློང་དུ་བཙན་ས་ཟིན། །དཔའ་བོ་ནམ་མཁའ་རྡོ་རྗེར་གསོལ་བ་འདེབས། ། ༧ ཞེས་པ་འདི་གོ་འཇོ་བླ་མའི་བཞེད་ངོར། རྔ་རོང་གི་སྤྲང་པོ་རོལ
470



༄༅། ། མིང་བས་གང་ཤར་བྲིས་པའོ། །དགེའོ། ། ༈ ཆོས་སྐུ་ཀུན་བཟང་ལོངས་སྐུ་རྡོ་རྗེ་སེམས། །སྤྲུལ་སྐུ་པདྨ་འབྱུང་གནས་ལ་སོགས་པ། །ཡོངས་འདུས་དཔའ་བོ་ནམ་མཁའ་རྡོ་རྗེ་ལ། །གསོལ་བ་འདེབས་སོ་སྐུ་
གསུམ་མངོན་གྱུར་ཤོག ། ༧ ཅེས་པ་ཡིད་ལྷུང་ཡག་ཟི་དགོན་གྱི་གཏེར་སྲས་འཇིགས་མེད་མཚན་ཅན་གྱི་བཞེད་པ་བཞིན། ཀུན་ཏུ་རྒྱུ་རོལ་མིང་བས་སོ། །དགེའོ། ། ༈ བདེ་གཤེགས་ཡོངས་འདུས་པདྨ་ཐོད་འཕྲེང་དང་། །དབྱེར་མེད་དཔའ་
བོ་ནམ་མཁའ་རྡོ་རྗེ་ལ། །གསོལ་བ་འདེབས་སོ་དུག་གསུམ་རང་སར་གྲོལ། །སྐུ་གསུམ་རང་ཞལ་མཐོང་བར་བྱིན་གྱིས་རློབས། ། ༧ ཞེས་པ་གོ་འཇོའི་གྲྭ་བཙུན་ཟུང་གི་བཞེད་ངོར། སྤྲང་བཙུན་རོལ་མིང་བས་སོ། །དགེའོ། ། ༈ མཚོ
གསུམ་རྒྱལ་བ་ཀུན་འདུས་མཚོ་སྐྱེས་རྗེ། །སྙིགས་དུས་རིག་འཛིན་སྤྲུལ་བའི་སྐུར་སྣང་བ། །མཐའ་བྲལ་དཔའ་བོ་ནམ་མཁའ་རྡོ་རྗེ་ལ། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །༧ ཞེས་པ་འདི་ཡང་ཧོར་
གདོང་ཐོག་དགོན་གྱི་གྲྭ་བཙུན་ཀུན་དགའི་མཚན་གྱིས་བཞེད་སྐོངས་སུ། རྔ་རོང་གི་རྒྱལ་ཁམས་བ་རོལ་མིང་བས་སོ། །དགེའོ། ། ༈ རྩ་གསུམ་སྤྱི་དཔལ་པདྨ་ཐོད་འཕྲེང་དང་། །དབྱེར་མེད་མཐའ་བྲལ་ཆོས་ཉིད་རང་གྲོལ་ལ། །གསོལ་བ་
| འདེབས་སོ་མ་རིག་མུན་པ་སངས། །རིག་པ་ཡེ་ཤེས་རང་ཞལ་མཇལ་བར་ཤོག །༧ ཅེས་པ་བསམ་ཡས་གླིང་གི་བླ་མ་ཞིག་གི་བཞེད་ངོར། གྱི་ན་བ་རོལ་མིང་བས་སོ། །དགེའོ། ། ༈ སྣང་སྲིད་ཟིལ་གནོན་སྐྱེས་མཆོག་རྒྱལ་དབང་དང་། །
471
a



རོལ་བའི་རྡོ་རྗེའི་གསུང་འབུམ།
དབྱེར་མེད་བདུད་འདུལ་ནམ་མཁའ་རྡོ་རྗེ་ལ། །གསོལ་བ་འདེབས་སོ་བྱིན་རླབས་དབང་བསྐུར་སྩོལ། །དགོངས་བརྒྱུད་འཕོ་བ་ཐོབ་པར་བྱིན་གྱིས་རློབས། །༧ ཞེས་པ་རོང་ཆེན་ཁ་བ་དཀར་པོའི་ཡུལ་གྱི་བླ་མ་མཆོག་གི་ཐུགས
དགོངས་བཞིན། སྤྲང་འཁྱམ་རོལ་མིང་བས་སོ། །དགེའོ། ། ༈ གསང་ཆེན་བདག་པོ་གོས་དཀར་ལྕང་ལོའི་ཚུལ། །ཟབ་གསང་རྒྱ་མཚོའི་མཛོད་ལ་དབང་བསྒྱུར་ཞིང་། །མ་རུངས་གདུལ་དཀའ་འདུལ་བའི་དཔའ་བོ་ཆེ། །ནམ་
མཁའ་རྡོ་རྗེའི་ཞབས་ལ་གསོལ་བ་འདེབས། །༧ ཞེས་པ་རྩང་སྟོད་སྨད་ཀྱི་དད་འདུན་འགའི་ངོར། ལྡོམ་བུ་པ་རོལ་མིང་བས་སོ། །དགེའོ། ། ༈ བདུད་དཔུང་ཟིལ་གནོན་ལྷ་ལུང་དཔལ་གྱི་གར། །འཇིགས་བྲལ་དཔའ་བོ་རྣམ་
མཁའ་རྡོ་རྗེ་ལ། །གསོལ་བ་འདེབས་སོ་འཁྲུལ་རྟོག་རང་སར་གྲོལ། །རང་རིག་ཡེ་ཤེས་མངོན་སུམ་མཐོང་བར་ཤོག ། ༧ ཅེས་པའང་རྒྱལ་རོང་ཁྲོ་སྐྱབས་ཡུལ་གྱི་བླ་གྲྭ་དུ་མའི་བཞེད་ངོར། སྤྲང་པོ་རོལ་མིང་པས་སོ། །དགེའོ། ། ༈ རིག་
འཛིན་དཔའ་བོའི་ཐུགས་ཀློང་ནམ་མཁའ་ལ། །བླ་མེད་རྡོ་རྗེ་ཐེག་པའི་ཆུ་འཛིན་འཁྲིགས། །གདུལ་བྱའི་ཞིང་ལ་སྨིན་གྲོལ་ཆོས་ཆར་འབེབས། །བསྟན་འགྲོའི་རྩ་ལག་མཆོག་ལ་གསོལ་བ་འདེབས། །༧ ཞེས་པའང་རྡོ་
ཡུལ་གྱི་ཇོ་བཙུན་འགའི་ངོར། མུ་ཏོ་བ་རོལ་མིང་བས་སོ། །དགེའོ། ། ༈ རྒྱལ་བ་རྒྱ་མཚོའི་ཡེ་ཤེས་སྒྱུ་མའི་འཕྲུལ། །དམུ་རྒོད་གདུལ་དཀའི་འགྲོ་བ་སྒྲོལ་བའི་སླད། །སྤྲུལ་བའི་སྐུ་མཆོག་རིག་འཛིན་རྒྱལ་བའི་སྲས། །བདུད་
472
1



༄༅། ། འདུལ་ནམ་མཁའ་རྡོ་རྗེར་གསོལ་བ་འདེབས། །༧ ཞེས་པ་འདི་ནི་འཛེམ་ཡུལ་གྱི་ཇོ་སེར་འགའི་རེ་འདོད་སྐོང་ཕྱིར། གྱི་ན་བ་རོལ་མིང་བས་སོ། །དགེའོ། ། ༈ ཨོ་རྒྱན་པདྨའི་ཐུགས་སྤྲུལ་དྲིན་ཆེན་རྗེ། །འཁོར་འདས་ཆོས་
སྐུར་རྟོགས་པའི་རིག་པ་འཛིན། །དཔའ་བོ་ནམ་མཁའ་རྡོ་རྗེར་གསོལ་བ་འདེབས། །གཉིས་འཛིན་འཁྲུལ་བ་ཞིག་པར་བྱིན་གྱིས་རློབས། ། ༧ ཞེས་པ་འདི་རྩང་སྟོད་ཀྱི་ཇོ་སེར་འགའ་ཡི་བཞེད་ངོར། རྒྱལ་ཁམས་པ་རོལ་མིང་པས་
སོ། །དགེའོ། ། ༈ པདྨ་འབྱུང་གནས་རིག་འཛིན་ཟློས་གར་བསྒྱུར། །སྤྲུལ་བའི་གཏེར་སྟོན་ནུམ་མཁའ་རྡོ་རྗེ་ལ། །གསོལ་བ་འདེབས་སོ་ཐུགས་བརྩེས་ཉེར་དགོངས་ལ། །རྡོ་རྗེ་གསུམ་གྱི་བྱིན་རླབས་དབང་བསྐུར་
སྩོལ། །
༧ ཅེས་པ་འཛེམ་པ་ཁྱིམ་བཙུན་དད་ལྡན་འགའི་ངོར། མདོ་སྨད་རྔ་རོང་གི་ཀུན་ཏུ་རྒྱུ་རོལ་རྡོར་བས་སོ། །དགེའོ། ། ༈ སྣང་སྲིད་དྲེགས་པ་ཟིལ་གནོན་ཧེ་རུ་ཀ །རིག་འཛིན་གྲུབ་པ་མཆོག་གི་བརྟུལ་ཞུགས་སྤྱོད། །མ་ལུས་འགྲོ་
བའི་དཔལ་མགོན་ཐུགས་རྗེའི་གཏེར། །དཔའ་བོ་ནམ་མཁའ་རྡོ་རྗེར་གསོལ་བ་འདེབས། ། ༧ ཞེས་པའང་རྒྱ་རོང་ཀརྨ་འབྲོང་རྫོང་གི་དད་འདུན་འགའི་ངོར། སྤྲང་པོ་རོལ་མིང་བས་སོ། །དགེའོ། ། ༈ པད་འབྱུང་གང་འདུལ་ཐབས་
ཀྱི་སྤྲུལ་བའི་སྐུ། །མ་རུངས་གདུག་པའི་དཔུང་འཇོམས་གཉེན་པོ་རུ། །ཟབ་ཆོས་སྟོན་མཛད་དཔའ་བོ་ནམ་མཁའི་མཚན། །གྲུབ་པའི་རིག་འཛིན་མཆོག་ལ་གསོལ་བ་འདེབས། ། ༧ ཞེས་པས་རྒྱ་རོང་ཝ་སྒོ་ནས་མོས་ལྡན་
473
ལྔ་
བ ་



རོལ་བའི་རྡོ་རྗེའི་གསུང་འབུམ།
འགའ་ཡིས་བསྐུལ་ངོར། རོལ་མིང་བས་སོ། །དགེའོ། ། ༈ སྣང་སྲིད་འཁོར་འདས་ཀ་དག་ཆོས་སྐུ་རོལ། །འཇིགས་མེད་བརྟུལ་ཞུགས་གྲུབ་པའི་ཧེ་རུ་ཀ །དཔའ་བོ་ནམ་མཁའི་མཚན་འཛིན་ཐུགས་རྗེའི་གཏེར། །དོན་དམ་རྡོ་
འི་བླ་མར་གསོལ་བ་འདེབས། ། ༧ ཞེས་པའང་རྩང་སྨད་ཀྱི་དད་འདུན་འགའ་ཡི་ངོར། རོལ་མིང་བས་སོ། །དགེའོ། ། ༈ ཧོ། ཀ་དག་ཆོས་སྐུ་ཕྱོགས་ཡན་ནམ་མཁའི་ཀློང་། །རིག་རྩལ་ལོངས་སྐུའི་ཉིན་བྱེད་འབུམ་བརྡལ་བའི།
ཐུགས་རྗེ་སྤྲུལ་སྐུའི་སྣང་བ་ཀུན་ལ་ཁྱབ། །སྐུ་གསུམ་ནམ་མཁའ་རྡོ་རྗེར་གསོལ་བ་འདེབས། ། ༧ ཞེས་པའང་རྩང་རོང་ནས་དད་ལྡན་འགའ་ཡི་ངོར། སྤྲང་པོ་རོལ་མིང་པས་སོ། །དགེའོ། ། ༈ པདྨའི་རྒྱལ་ཚབ་གཏེར་འབྱིན་དཔའ་
བོ་ཆེ། །རྣལ་འབྱོར་དབང་ཕྱུག་ནམ་མཁའ་རྡོ་རྗེ་ལ། །མི་ཕྱེད་སྙིང་ནས་གུས་པས་གསོལ་བ་འདེབས། །ཐུགས་ཡིད་གཅིག་ཏུ་འདྲེས་པར་བྱིན་གྱིས་རློབས། ། ༧ ཞེས་པའང་གསེར་བ་བུ་མོ་དད་ལྡན་ཞིག་གི་མོས་ངོར།
བཙུན་རོལ་མིང་བས་སོ། །དགེའོ། ། འཁོར་འདས་ཆོས་རྣམས་ཆོས་ཉིད་དབྱིངས་སུ་དེངས། །རིག་སྟོང་ནམ་མཁའ་ལྟ་བའི་རྣལ་འབྱོར་ལ། །འདུ་འབྲལ་མེད་པའི་ངང་ནས་གསོལ་བ་འདེབས། །གསང་གསུམ་རྡོ་རྗེའི་
བྱིན་རླབས་དབང་བསྐུར་སྩོལ། ། ༧ ཞེས་པའང་དད་ལྡན་རྒན་པོ་ཟུང་གི་ངོར། སྤྲང་འཁྱམས་རོལ་མིང་བས་སོ། །དགེའོ། ། ༈ བསླུ་མེད་མཆོག་གསུམ་རྩ་གསུམ་ཡོངས་འདུས་དཔལ། །མཚོ་སྐྱེས་རྒྱལ་བའི་སྒྱུ་འཕྲུལ་རིག་པ་
474



，
དྲུག་བྱོན།
༄༅། །འཛིན། །བདུད་འདུལ་ནམ་མཁའ་རྡོ་རྗེར་གསོལ་བ་འདེབས། །དགོངས་བརྒྱུད་ཟབ་མོ་འཕོ་བར་བྱིན་གྱིས་རློབས། །༧ ཞེས་པ་རྡོ་རོང་པ་འགའི་ངོར། ཕྱོགས་ཡན་པ་རོལ་མིང་བས་སོ། །དགེའོ། ། ༈ རྒྱལ་དབང་
མཚོ་སྐྱེས་རྡོ་རྗེའི་རོལ་རྩལ་ལས། །རིག་འཛིན་འགྱུར་མེད་ནམ་མཁའ་རྡོ་རྗེ་ལ། །མི་ཕྱེད་སྙིང་ནས་གུས་པས་གསོལ་བ་འདེབས། །མཐའ་གྲོལ་ཆོས་ཉིད་མངོན་སུམ་མཇལ་བར་ཤོག ། ༧ ཅེས་པའང་སེར་སྐྱ་བུ་མོ་རྣམ་
གསུམ་གྱི་མོས་ངོར། ཀུན་ཏུ་རྒྱུ་རོལ་མིང་བས་སོ། །དགེའོ། ། ༈ ཡེ་གཞི་ཆོས་ཉིད་ཀུན་ཏུ་བཟང་པོའི་མཁའ། །ཀློང་ཡངས་འགྱུར་མེད་ནམ་མཁའ་རྡོ་རྗེ་ལ། །གསོལ་བ་འདེབས་སོ་གསང་གསུམ་དབང་བསྐུར་སྩོལ། །སྐུ་
གསུམ་རང་ངོ་འཕྲོད་པར་བྱིན་གྱིས་རློབས། ། ༧ ཅེས་པའང་དད་ལྡན་འགྱུར་མེད་རྡོ་རྗེའི་ངོར། སྤྲང་པོ་རོལ་མིང་བས་སོ། །དགེའོ། ། ༈ མཚོ་སྐྱེས་རྒྱལ་བའི་གསང་མཛོད་སྤེལ་བའི་གཉེན། །མཐའ་བྲལ་དཔའ་བོ་ནམ་མཁའ་རྡོ་
ལ། །གསོལ་བ་འདེབས་སོ་དགོངས་རྒྱུད་བུ་ལ་སྩོལ། །དོན་གཉིས་ལྷུན་གྱིས་འགྲུབ་པར་བྱིན་གྱིས་རློབས། ། ༧ ཞེས་པ་དམ་གཙང་དགེ་མ་པདྨའི་བཞེད་ངོར། རྒྱལ་ཁམས་པ་རོལ་མིང་བས་སོ། །དགེའོ། ། ༈ མཐའ་བྲལ་
ར་མེད་ནམ་མཁའ་ལྟ་བུའི་ཀློང་། །རིག་འཛིན་རིག་པ་ཐུགས་ཀྱི་རྡོ་རྗེ་ལ། །གསོལ་བ་འདེབས་སོ་ཆོས་ཉིད་ཀློང་མཛོད་ལས། །བྱིན་རླབས་དབང་བསྐུར་དམ་པ་བདག་ལ་སྩོལ། ། ༧ ཅེས་པའང་དད་མོས་ཅན་འགའི་
475
པོད།



ངོར། ཀུ་ས་ལི་རོལ་མིང་བས་སོ། །དགེའོ། །
རོལ་བའི་རྡོ་རྗེའི་གསུང་འབུམ།
476



༄༅། །རྗེ་བཙུན་བླ་མ་དམ་པའི་རྣམ་པར་ཐར་པ་པདྨ་དཀར་པོའི་ཕྲེང་མཛེས་ཞེས་བྱ་བ་བཞུགས།
477



གཅིག་
རོལ་བའི་རྡོ་རྗེའི་གསུང་འབུམ།
༄༅། །ཨོཾ་བདེ་ལེགས་སུ་གྱུར་ཅིག །རྒྱལ་ཀུན་མཁྱེན་རབ་དབང་ཕྱུག་འཇམ་དཔལ་དབྱངས། །ངུར་སྨྲིག་ཟོལ་བཞེངས་ཁྲིམས་ལྡན་འདུས་པའི་གཙོ། །རབ་འབྱམས་མདོ་རྒྱུད་རྒྱ་
མཚོའི་གཏེར་མཛོད་ལ། །དབང་བསྒྱུར་དཔལ་ལྡན་བླ་མར་གུས་ཕྱག་འཚལ། །རྨད་བྱུང་གདམས་ངག་དབང་གི་རྒྱལ་པོ་ལས། །སྐལ་ལྡན་གདུལ་བྱ་གང་ལ་གང་འཚམ་གྱི། །འདོད་
དགུའི་དཔལ་གྱི་འབྱོར་བའི་ཚིམ་མཛད་པ། །ཟླ་མེད་བླ་མ་མཆོག་ལ་གུས་ཕྱག་འཚལ། །རླབས་ཆེན་ཚོགས་གཉིས་ཆུ་གཏེར་བསྲུབ་པ་ལས། །མཛད་འཕྲིན་བསིལ་ཟེར་ཕྱོགས་
བརྒྱར་སྤྲོ་བཞིན་དུ། །ལེགས་ཐོན་ཆུ་སྣོད་ཇི་སྙེད་ཟླ་སྣང་བཞིན། །གདུལ་བྱའི་དཔལ་དུ་ཤར་ལ་གུས་ཕྱག་འཚལ། །སྐྱེ་སྔོན་གདུལ་བྱ་ལྷག་པ་ལ་དགོངས་ནས། །སྔར་གྱི་གདན་ས་
478



ཀ་
གཉིས་
༄༅། ། མཆོག་ལ་འབྱོན་པའི་ཕྱིར། །རིགས་རུས་ཕུན་སུམ་ཚོགས་པ་ལ་གཟིགས་ནས། །པདྨའི་ལྷུམས
མས་སུ་ཞུགས་ལ་གུས་ཕྱག་འཚལ། །རྣམ་མང་གདུལ་བྱའི་ཁམས་དབང་དང་
འཚམ་པར། སྣ་ཚོགས་སྤྲུལ་བའི་ཟློས་གར་བསམ་ཡས་ལས། །ཐུགས་བསྐྱེད་སྨོན་པའི་མཐུ་ལས་ཉེར་བསྐྲུན་པའི། །རྒྱལ་བའི་མྱུ་གུ་འཁྲུངས་ལ་གུས་ཕྱག་འཚལ། །སྐྱེས་མཆོག་
དམ་པའི་བསྔགས་བརྗོད་མེ་ཏོག་འཐོར། །མཉམ་མེད་ཤཱཀྱའི་བསྟན་ལ་རབ་ཏུ་བྱུང་། །ཐུབ་བསྟན་དགེ་འཕེལ་གླིང་གི་ཆོས་གྲལ་ཞུགས། །ཐམས་ཅད་དད་སྤྲོ་འཕེལ་ལ་གུས་ཕྱག་
འཚལ། །རིང་ནས་གོམས་པའི་ལས་བཟང་མངོན་དུ་སད། །ཞི་དུལ་བག་ཡོད་སྤྱོད་ལམ་ཀུན་ནས་མཛེས། །བཅས་པའི་བསླབ་ཁྲིམས་སྡེ་བཞིའི་ལུང་བཞིན་བསྲུང་། །ཀུན་གྱི་ཡིད་
479
པོད།



རོལ་བའི་རྡོ་རྗེའི་གསུང་འབུམ།
དབང་འགུགས་ལ་གུས་ཕྱག་འཚལ། །གསར་རྙིང་རིས་སུ་མ་བཅད་དགེ་བའི་བཤེས། །མཁས་བཙུན་བཟང་པོའི་དཔལ་གྱིས་མངོན་འཕགས་པའི། །མཚན་ལྡན་ཡོངས་འཛིན་དུ་མའི་ཞབས་ལ་གཏུགས། །མཉེས་པ་
གསུམ་གྱིས་བསྟེན་ལ་གུས་ཕྱག་འཚལ། །ཀློག་དང་ཡིག་རིས་སྐུ་བརྙན་བྲིས་འབུར་སོགས། །གར་ཐིག་དབྱངས་བསླབ་ཀུན་ལ་ཐོགས་པ་མེད། །བློ་གསལ་གཞན་ལས་ཁྱད་འཕགས་ཕུལ་དུ་ཕྱིན། །རྣམ་དཔྱོད་འདབ་
སྟོང་བཞད་ལ་གུས་ཕྱག་འཚལ། །མདོ་རྒྱུད་ཕྱི་ནང་རིག་གཞུང་ཆེ་ཕྲ་ཀུན། །གསན་བསམ་དོགས་སེལ་སྦྱང་བ་མཐར་ཐོན་མཛད། །ཐེ་ཚོམ་སྒྲོག་གི་མདུད་པ་ཀུན་བཅད་ནས། །མཁས་པའི་གྲལ་འགོ་ཟིན་ལ་གུས་ཕྱག་
འཚལ། །སྐྱེ་སྟོབས་བཟང་པོའི་གྲུ་གཟིངས་ལ་བརྟེན་ནས། །བློ་མཆོག་དར་ཆེན་བརྩོན་པའི་རླུང་གིས་བསྐུལ། །མང་ཐོས་རྒྱ་མཚོའི་མཐར་སོན་དོན་བཟང་གི། །རིན་ཆེན་གཏེར་མཛོད་བརྙེས་ལ་གུས་ཕྱག་འཚལ། །
ཁྱད་པར་འཇམ་དབྱངས་ཆོས་ཀྱི་བློ་གྲོས་དང་། །ཀུན་བཟང་ཆོས་ཀྱི་ཉི་མ་རྣམ་གཉིས་ཀྱིས། །རྗེས་བཟུང་ཐུགས་བརྩེས་རིང་དུ་བསྐྱངས་བ་ལས། །སྨིན་གྲོལ་གདམས་པའི་མཛོད་ལ་གུས་ཕྱག་འཚལ། །ཡང་དང་ཡང་
དུ་ཐོས་དང་སྨིན་གྲོལ་གྱི། །གདམས་ཟབ་རྒྱ་མཚོའི་བདུད་རྩི་འཐུང་བ་ལ། །ནམ་ཡང་ངོམས་མེད་ཐུགས་ཀྱི་བུམ་བཟང་མཆོག །ཀུན་ནས་ཡོངས་སུ་འགེངས་ལ་གུས་ཕྱག་འཚལ། །ཡང་སྒོས་ནང་རིག་ཐོས་རྐྱང་མི་
480



༣
གསུམ་
༄༅། །མཛད་པར། །ཐོས་བསམ་སྒོམ་པ་སུམ་རྐྱ་ལེགས་བསྒྲིལ་ནས། །མ་ལུས་གཅིག་ཏུ་ཐུགས་ཉམས་ཡོངས་བསྟར་བའི། །མཛད་བཟང་རྨད་དུ་བྱུང་ལ་གུས་ཕྱག་འཚལ། །ཐུགས་སྟོབས་བརྩོན་པས་འགྲོ་ལ་
བརྩེར་དགོངས་ནས། །བསིལ་ལྗོངས་འཕགས་བོད་གནས་ཆེན་ཐམས་ཅད་ལ། །ཕྱག་སྐོར་སྒྲིབ་སྦྱོང་ཚོགས་བསགས་ཆོས་ཆར་གྱིས། །འགྲོ་དོན་དཔག་ཡས་མཛད་ལ་གུས་ཕྱག་འཚལ། །བྱམས་བརྩེས་བསྐྱོད་པའི་
ཐབས་མཁས་མཛད་པ་ཡིས། །ནད་གདོན་བགེགས་ཀྱིས་གཟིར་བའི་ཉམ་ཐག་ཀུན། །ཕན་དང་བདེ་བའི་དཔལ་ལ་སྦྱོར་མཛད་པའི། །ཐུགས་རྗེའི་བདག་ཉིད་ཅན་ལ་གུས་ཕྱག་འཚལ། །དཔལ་ལྡན་ས་ངོར་ཚར་བའི་
སྙན་རྒྱུད་སྲོལ། །ཚོགས་སློབ་གསང་མཐའི་ཟབ་མྱུར་བདུད་རྩིའི་བཅུད། །རྒྱུད་དོན་ཇི་བཞིན་ཐུགས་དམ་ཉམས་བཞེས་མཛད། །དྲོད་རྟག་ཚད་དུ་ཕྱིན་ལ་གུས་ཕྱག་འཚལ། །དཔལ་ལྡན་འཁོར་ལོ་སྡོམ་པ་ལྷན་སྐྱེས་ཀྱི། །
བསྙེན་སྒྲུབ་མཐར་ཕྱིན་ཞལ་བཟང་མངོན་དུ་མཐོང་། །བདེ་སྟོང་ཡེ་ཤེས་ཉམས་རྟོགས་གོང་དུ་འཕེལ། །རྡོ་རྗེའི་མགུལ་དབྱངས་མཛད་ལ་གུས་ཕྱག་འཚལ། །འཇམ་དབྱངས་བླ་མ་ཆོས་ཀྱི་བློ་གྲོས་རྗེའི། །འཛུམ་ཞལ་ན་
བཟའ་གཟི་མདངས་ལྡན་པ་ཞིག །མངོན་སུམ་གཟིགས་པ་ལེགས་མཐོང་ལུང་བསྟན་གྱིས། །དབུགས་དབྱུང་བྱིན་རླབས་མཛད་ལ་གུས་ཕྱག་འཚལ། །གཞན་ཡང་ཡི་དམ་ཞི་ཁྲོ་མཁའ་འགྲོའི་རིགས། །ཆོས་སྐྱོང་ཡེ་
481
པོད།



རོལ་བའི་རྡོ་རྗེའི་གསུང་འབུམ།
ཤེས་དྲེགས་བྱེད་ལྷ་ཡི་ཚོགས། །དངོས་ཉམས་རྨི་ལམ་འོད་གསལ་ངང་ཉིད་དུ། །ཞལ་གཟིགས་ལུང་བསྟན་ཐོབ་ལ་གུས་ཕྱག་འཚལ། །བསྟན་དང་འགྲོ་བའི་དོན་རབ་སྒྲུབ་པའི་ཕྱིར། །མཚུངས་མེད་དམ་པ་རྣམས་ཀྱིས་
བཀའ་གནང་བཞིན། །ཟབ་ཆོས་འཆད་དང་སྤེལ་བའི་ཁུར་བསྣམས་ནས། །བསྟན་འགྲོའི་དོན་ཆེན་མཛད་ལ་གུས་ཕྱག་འཚལ། །འཆད་པས་བློ་གསལ་བློ་ཡི་བུམ་བཟང་འགེངས། །རྩོད་པས་ལོག་རྟོག་དྲི་མ་ཀུན་ནས་
སེལ། །རྩོམ་པས་ཐུབ་བསྟན་པདྨོའི་དགའ་ཚལ་བཞད། །མཛད་འཕྲིན་ཕྱོགས་བརྒྱར་རྒྱས་ལ་གུས་ཕྱག་འཚལ། །ཉིན་མཚན་ཀུན་ཏུ་ཐུགས་དམ་མི་གཡེལ་ཞིང་། །དད་ལྡན་གདུལ་བྱ་སྨིན་གྲོལ་ལམ་ལ་བཀོད། །
བསྟན་འགྲོའི་དོན་ལ་ཐུགས་སྟོབས་ཕུལ་དུ་ཕྱིན། །རྒྱལ་སྲས་དཔའ་བོ་ཆེན་པོར་གུས་ཕྱག་འཚལ། །ཚུལ་ཁྲིམས་དག་པའི་སྦྲང་རྩིའི་ཚལ་ཡངས་བཞད། །བྱུང་ཆུབ་སེམས་ཀྱི་ཆུ་གཏེར་རླབས་འཕྲེང་གཡོ། །རིམ་གཉིས་
ཟབ་མོའི་ཏིང་འཛིན་རི་དབང་བརྟན། །རྣལ་འབྱོར་དབང་ཕྱུག་ཆེན་པོར་གུས་ཕྱག་འཚལ། །སངས་རྒྱས་གྲངས་མེད་བྱོན་པས་མ་ཐུལ་པའི། །སྙིགས་མའི་གདུལ་བྱ་དམུ་རྒོད་ཚོགས་རྣམས་ལ། །སྨིན་གྲོལ་གདམས་
པའི་ཆར་ཆེན་ལེགས་འབེབས་པའི། །ཁྱབ་བདག་རྡོ་རྗེ་འཆང་ལ་གུས་ཕྱག་འཚལ། །གདུལ་བྱ་རྟག་འཛིན་ཅན་ལ་ལེགས་དགོངས་ནས། །འདི་སྣང་སྣོད་བཅུད་སྒྱུ་མ་རྨི་ལམ་ལྟར། །བརྟན་གཡོ་ཐམས་ཅད་རང་བཞིན་
482



སོལ་མ་
བཞི་
༄༅། ། མི་རྟག་ཚུལ། །ཡང་ཡང་གསུང་གླེང་མཛད་ལ་གུས་ཕྱག་འཚལ། །མེ་ཏོག་ཐོགས་པའི་མཁའ་འགྲོ་མ་འདུས་ནས། །བསུ་གྲབས་བྱེད་པས་ཉིན་སྐར་འདི་ཉིད་ལ། །ངེས་བར་འགྲོ་ཞེས་བཞུགས་གསེ
བཞེས་པར། །དུས་ཚིགས་ཏིག་ཏིག་མཛད་ལ་གུས་ཕྱག་འཚལ། །གདིང་བའི་སྟེང་དུ་རྡོ་རྗེའི་དཀྱིལ་ཀྲུང་དང་
། །རྡོར་དྲིལ་ཐུགས་གར་བསྣོལ་བའི་ཕྱག་རྒྱ་མཛད། །གསེར་ཆོས་ཆིག་བརྒྱུད་ལམ་ནས་མཁའ་སྤྱོད་དུ།
གཤེགས་པའི་ཐུགས་དགོངས་གཏད་ལ་གུས་ཕྱག་འཚལ། །ཞག་གསུམ་བར་དུ་ཐུགས་དམ་བརྟན་པར་བཞུགས། །རྒྱང་གྲགས་ཁོར་ཡུག་ཚུལ་ཁྲིམས་དྲི་བསུང་འཐུལ། །འཇའ་འོད་ཁ་བའི་ཟོལ་འཛིན་མེ་ཏོག་ཆར། །
དད་ལྡན་གདུལ་བྱའི་སྣང་ལ་གུས་ཕྱག་འཚལ། །དགེ་འདུན་འདུས་པས་གདུང་མཆོད་རྒྱ་ཆེར་བྱས། །དད་ལྡན་སློབ་ཚོགས་མཇལ་ཞིང་གསོལ་འདེབས་དང་། །ཕྱག་སྐོར་སྒྲིབ་སྦྱོང་ཚོགས་བསགས་བྱ་བ་ཡིས། །ཉིན་
མཚན་འཁོར་ཡུག་འདས་ལ་གུས་ཕྱག་འཚལ། །རྒྱུད་སྡེ་རྣམ་བཞིའི་ཆོ་ག་ལ་བརྟེན་ནས། །སྐུ་གདུང་ཞུགས་མཆོད་ཚུལ་མཐུན་མཛད་པའི་ཚེ། །སྣ་ཚོགས་མཆོད་པའི་སྤྲིན་ཚོགས་ཆེར་སྤྲོས་པས། །ངོ་མཚར་ལྟས་མང་
#* མངའ་ལ་གུས་ཕྱག་འཚལ། །གདུང་རྟེན་མཐའ་དག་ཚགས་སུ་ཆུད་བྱས་ཏེ། །ཚུལ་བཞིན་བསྒྲུབ་ནས་རབ་གནས་མེ་ཏོག་འཐོར། །དད་ལྡན་སློབ་མའི་ཚོགས་ཀྱི་བགོ་སྐལ་དུ། །བསོད་ནམས་ཞིང་མཆོག་བསྐྲུན་ལ་
483



རོལ་བའི་རྡོ་རྗེའི་གསུང་འབུམ།
r ངུ $8
གུས་ཕྱག་འཚལ། །བསྟན་འགྲོའི་དོན་ལ་བརྩོན་པ་ལྷུར་བླང་ནས། །ཞིང་འདིའི་གདུལ་བྱའི་དོན་རབ་མཛད་པ་རྫོགས། །ཞིང་གཞན་གདུལ་བྱར་བརྩེ་བས་ལེགས་གཟིགས་ནས། །དགོངས་པ་དབྱིངས་སུ་གཟིམས་ལ་
གུས་ཕྱག་འཚལ། །བགྲངས་ཡས་རྒྱལ་བ་ལས་ཀྱང་ཆེས་ལྷག་པའི། །བཀའ་དྲིན་ཟླ་བྲལ་ཁྱབ་བདག་འཁོར་ལོའི་མགོན། །གསུམ་ལྡན་ངུར་སྨྲིག་རྡོ་རྗེ་འཆང་དངོས་ལ། །སྒོ་གསུམ་དད་པ་རྒྱ་མཚོའི་གུས་ཕྱག་འཚལ། །
རྗེ་བཙུན་བླ་མའི་གསང་གསུམ་རྣམ་པར་ཐར། །བདག་ཡིད་མེ་ལོང་ངོས་ལ་ཤར་ཙམ་གྱིས། །ཞིང་རྡུལ་མཉམ་པའི་ལུས་རབ་སྤྲུལ་བྱས་ཏེ། །རྩེ་གཅིག་མོས་པ་དྲག་པོས་གུས་ཕྱག་འཚལ། །ཡིད་འོང་ཀུན་བཟང་རྣམ་
འཕྲུལ་ལས་བྱུང་ལྟར། །རབ་འབྱམས་ཕྱི་ནང་གསང་པ་ཡང་གསང་གི། །མཆོད་པའི་སྤྲིན་ཚོགས་མཁའ་དབྱིངས་རབ་བཀང་ནས། །རྗེ་བཙུན་བླ་མ་མཆོག་ལ་འབུལ་བར་བགྱི། །རང་གཞན་འགྲོ་བའི་སྡིག་ལྟུང་སྒྲིབ་
ཚོགས་ཀུན། །མ་ལུས་གནོང་འགྱོད་དྲག་པོས་མི་འཆབ་པར། །མཚུངས་མེད་དཔལ་ལྡན་བླ་མའི་སྤྱན་སྔ་རུ། །གུས་པས་མཐོལ་བཤགས་ཕྱིན་ཆད་སྡོམས་པར་བགྱི། །རྒྱལ་ཀུན་ཡོངས་འདུས་དཔལ་ལྡན་བླ་མ་ཡི། །
བསྟན་དང་འགྲོ་བའི་དོན་ཆེན་རབ་བསྒྲུབ་པའི། །མཛད་བཟང་རྣམ་པར་ཐར་བ་རྒྱ་མཚོ་ལ། །རབ་དང་གུས་པའི་ཡིད་ཀྱིས་རྗེས་ཡི་རང་། །མཁའ་མཉམ་ཡིད་ཅན་རྒྱ་མཚོ་མ་ལུས་བར། །རང་རང་ཁམས་དབང་བསམ་
484



4
ལྔ་བྱོན།
༄༅། །པ་དང་འཚམ་པའི། །ཐེག་གསུམ་ཟབ་རྒྱས་གསང་མཛོད་རྒྱ་མཚོ་ཡི། །ཆོས་འཁོར་རྒྱུན་ཆད་མེད་པར་བསྐོར་བར་བསྐུལ། །བླ་མ་མཆོག་དང་རྒྱལ་བ་སྲས་བཅས་རྣམས། །ཉམ་ཐག་འགྲོ་བ་རྗེས་སུ་འཛིན་
པའི་ཕྱིར། །བརྩེ་ཆེན་ཐུགས་རྗེས་དགོངས་ཏེ་ལེགས་གཟིགས་ནས། །འགྲོ་ངོར་སྲིད་མཐའི་བར་དུ་བཞུགས་གསོལ་འདེབས། །འདིས་མཚོན་དུས་གསུམ་སྐྱེ་འཕགས་མ་ལུས་པའི། །རྣམ་དཀར་དགེ་བའི་དགེ་ཚོགས་
རྒྱ་མཚོ་ཀུན། །ཡོངས་སྡོམ་ཀུན་མཁྱེན་རྒྱལ་བའི་རྒྱལ་ས་རུ། །འགྲོ་ཀུན་བྱང་ཆེན་ཐོབ་པའི་རྒྱུ་རུ་བསྔོ། །བདག་གཞན་འགྲོ་ཀུན་མཚན་ལྡན་བཤེས་གཉེན་གྱིས། །དགྱེས་བཞིན་རྗེས་བཟུང་མདོ་སྔགས་ཆོས་ལ་སྤྱོད།
ལམ་ལྔ་ས་བཅུའི་མཐར་སོན་ཡོན་ཏན་རྫོགས། །དོན་གཉིས་དཔལ་མཆོག་དམ་པ་མྱུར་ཐོབ་ཤོག ། ༧ ཅེས་རྗེ་བཙུན་བླ་མ་དམ་པའི་རྣམ་པར་ཐར་པ་པདྨ་དཀར་པོའི་ཕྲེང་མཛེས་ཞེས་བྱ་བ་འདི་ནི། རྗེ་ཉིད་ཀྱི་སྐུ་མཆེད་བསླབ་གསུམ་ནོར་གྱི་
མཛོད་འཛིན་བཙུན་པ་འཇམ་དབྱངས་ཆོས་འབྱོར་ཞེས་འབོད་པ་གང་དེས་ཡང་ཡང་བཀའ་ནན་བསྩལ་བ་མ་ལྡོག་ཙམ་དུ། ཀུན་གྱི་མར་གཤམ་ཆོས་ནོར་གྱི་འབྱོར་བའི་ཕོངས་པའི་གཏི་བོ་ཤཱ་ས་ནའམ་མིང་གཞན་རོལ་བའི་མིང་འཛིན་དེས། རྗེ་བླ་མའི་གསང་
#* གསུམ་རྣམ་ཐར་རྒྱ་མཚོ་ལྟ་བུ་ལས་སྐྲ་རྩེ་ཉག་གཅིག་བརྒྱ་ཆར་གཤགས་པའི་ཆ་ཤས་རྩེའི་ཆུ་ཐིགས་ཙམ་རང་གཞན་གྱི་དད་པའི་གསོས་དང་རྗེས་སུ་ཡི་རང་བའི་གནས་སུ་ཟླ༡༡ཚེས༡༤ དགེ་བར་དབེན་གནས་མཁའ་སྤྱོད་བདེ་ཆེན་གླིང་ནས་བྲིས་པ་རྗེ་བཙུན་བླ་
485



མས་དགྱེས་བཞིན་རྗེས་སུ་འཛིན་པའི་རྒྱུ་གྱུར་ཅིག །དགེའོ། །
- 1
རོལ་བའི་རྡོ་རྗེའི་གསུང་འབུམ།
486



༄༅། །སྐྱབས་མཆོག་དཔལ་ལྡན་བླ་མ་དམ་པའི་རྣམ་ཐར་ཡིད་བཞིན་དབང་གི་རྒྱལ་པོའི་དོ་ཤལ་ཞེས་བྱ་བ་བཞུགས་སོ། །
487



གཅིག་
རོལ་བའི་རྡོ་རྗེའི་གསུང་འབུམ།
༄༅། །ཨོཾ་བདེ་ལེགས་སུ་གྱུར་ཅིག །བགྲངས་ཡས་སྐལ་བཟང་གདུལ་བྱའི་འདྲེན་པ་མཆོག །རྨད་བྱུང་བཤད་སྒྲུབ་བསྟན་པ་སྤེལ་བའི་གཉེན། །དཀྱིལ་འཁོར་རྒྱ་མཚོའི་བྱེད་པོ་རྡོ་
རྗེ་འཆང་། །མཚུངས་མེད་དཔལ་ལྡན་བླ་མར་གསོལ་བ་འདེབས། །ཚོགས་གཉིས་མཁའ་ཀློང་འཇམ་མགོན་ཉིད་ཀྱིས་རྫོགས། །རབ་འབྱམས་སྤྲུལ་བའི་འོད་རྣོན་ཕྱོགས་བརྒྱར་
འཕྲོ། །བསྟན་འགྲོའི་འཛིན་མར་ཕན་བདེའི་དགའ་ཚལ་རྒྱས། །སྣ་ཚོགས་སྤྲུལ་བའི་གར་ལ་གསོལ་བ་འདེབས། །ཕུལ་བྱུང་ཐུགས་བསྐྱེད་སྨོན་པས་མཐུ་དཔལ་ལས། །འཕགས་
ཡུལ་བསིལ་ལྗོངས་ཐུབ་བསྟན་འཛིན་པའི་སྲོལ། །ཐམས་ཅད་ཀུན་ནས་ཡོངས་སུ་སྤེལ་བའི་ཕྱིར། །མཁས་གྲུབ་རིམ་པར་བྱོན་ལ་གསོལ་བ་འདེབས། །ཁྱད་པར་འཇམ་མགོན་བླ་
488



ཀ་
གཉིས་
༄༅། ། མ་ཙོང་ཁ་བའི། །བསྟན་པ་རིན་ཆེན་ཕྱོགས་བཅུར་སྤེལ་བ་ལ། །ཐུགས་བསྐྱེད་སྨོན་པའི་མཐུ་ལས་ཉེར་བསྐྲུན་པའི། །སྤྲུལ་བའི་སྐུ་མཆོག་འཁྲུངས་ལ་གསོལ་བ་འདེབས། །
མདོ་སྨད་རྔ་ཡི་ཡུལ་ལྗོངས་བྱང་ཤར་མཚམས། །དཔལ་ལྡན་འཁོར་ལོ་སྡོམ་པའི་གནས་ཀྱི་མདུན། །ཐེག་ཆེན་བྱམས་པ་གླིང་གི་སྒྲུབ་སྡེ་ཡི། །གདན་ས་མཆོག་ཏུ་བྱོན་ལ་གསོལ་བ་
འདེབས། །གཞོན་ནུའི་དུས་ནས་ཐུབ་པའི་བསྟན་ལ་གུས། །འཇམ་མགོན་བླ་མ་བློ་བཟང་གྲགས་པ་ཡི། །དགྱེས་པའི་ཞལ་མཐོང་བྱིན་རླབས་དབུགས་དབྱུང་མཛད། །འགྲོ་བའི་
མགོན་པོ་མཆོག་ལ་ཕྱག་འཚལ་ལོ། །མཁས་མཆོག་ཕྱོགས་ཀྱི་གླང་པོའི་རྣམ་སྤྲུལ་སོགས། །མཚན་ལྡན་ཡོངས་འཛིན་བཤེས་གཉེན་དུ་མའི་ཚོགས། །རྟག་ཏུ་ངུ་དང་གཞོན་ནུ་ནོར་
489
པོད།



རོལ་བའི་རྡོ་རྗེའི་ག
བཟང་ལྟར། །གུས་པ་ཆེན་པོས་བསྟེན་ལ་གསོལ་བ་འདེབས། །ཀློག་དང་ཡིག་རིས་སྐུ་བརྙན་བྲིས་འབུར་དང་
། །གར་ཐིག་དབྱངས་རོལ་འཛིན་སྐྱོང་དཔེ་ཁྲིད་སོགས། །སྐྱེ་སྟོབས་བཟང་པོས་སྦྱང་བ་མཐར་ཐོན་མཛད།
ཀུན་གྱིས་བསྔགས་བརྗོད་ཡུལ་ལ་གསོལ་བ་འདེབས། །རྣམ་པ་ཀུན་ཏུ་སྙིང་རྗེ་ཆེར་ལྡན་ཞིང་
། །ཚུལ་ཁྲིམས་དག་པའི་དྲི་བསུང་ཀུན་ཏུ་འཐུལ། །ཐོས་བསམ་སྒོམ་པས་ཉིན་མཚན་ཁོར་ཡུག་འདཱའ། །སྐྱེས་མཆོག་དམ་
པའི་མགོན་ལ་གསོལ་བ་འདེབས། །བཀའ་པོད་ལྔ་དང་རིག་གཞུང་ཆེ་ཕྲ་ཀུན། །བྱ་སྤྱོད་རྣལ་འབྱོར་བླ་མེད་རྒྱུད་དོན་རྣམས། །མང་ཐོས་གསན་སྦྱང་མཐར་ཕྱིན་ལེགས་མཛད་པའི། །རིགས་པའི་དབང་ཕྱུག་ཆེན་པོའི་
གསོལ་བ་འདེབས། །ཁྱད་པར་དབུ་མ་ཕྱག་རྫོགས་ཞི་གཅོད་དང་། །འཁོར་འདས་དབྱེར་མེད་གྲུབ་མཐའི་རྣམ་དབྱེ་ཀུན། །མིང་ཚིག་སྦྱོར་བ་ཙམ་ལས་མཐར་ཐུག་དོན། །དགོངས་པ་གཅིག་ཏུ་རྟོགས་ལ་གསོལ་བ་
འདེབས། །དཔལ་ལྡན་སྨྲ་སེང་གླིང་དང་བཀྲ་ཤིས་འཁྱིལ། །དགའ་ལྡན་ཤར་བྱང་རྩེ་དང་སེར་འབྲས་དང་། །ལྷ་ལྡན་སྨོན་ལམ་གྲྭ་སྐོར་མཛད་པ་ཡིས། །མཁས་པས་གྲགས་སྙན་འབར་ལ་གསོལ་བ་འདེབས། །འཇམ་
མགོན་རྒྱལ་བ་གཉིས་པའི་ཐུགས་ཀྱི་བཅུད། །བྱང་ཆུབ་ལམ་གྱི་རིམ་པ་ལ་སོགས་པའི། །གཞུང་ལུགས་དུ་མ་ཐུགས་འཛིན་མཛད་རྣམས་ཀྱི། །ཚིག་དོན་ཇི་བཞིན་རྟོགས་ལ་གསོལ་བ་འདེབས། །འཇམ་དབྱངས་བླ་
490
རྡོ་རྗེའི་གསུང་འབུམ།



གསུམ་
༄༅། ། མའི་རྣམ་སྤྲུལ་སྐྱེས་བུ་ཡིས། །དགའ་ལྡན་ཆོས་རྒྱལ་ཉིད་ལ་ཞིག་གསོ་དང་། །བྱིན་རླབས་རབ་གནས་མཁའ་འགྲོས་ལུང་བསྟན་ལྟར། །ལེགས་མཛད་སྐྱེ་མཆོག་དབང་པོར་གསོལ་བ་འདེབས། །ཆོས་སྡེ་ཆེ་
རྣམས་མཁན་ཆེན་མཛད་པའི་ཚེ། །འདུལ་ཁྲིམས་དག་གཙང་འཛིན་སྐྱོང་དཔེ་ཁྲིད་དང་། །རྟགས་དང་རྩིབ་ཞག་བཀའ་ཆོས་འཆད་སྤེལ་སོགས། །མཁས་རྣམས་བསྔགས་ཡུལ་མཆོག་ལ་གསོལ་བ་འདེབས། །བསོད་
ནམས་ཞིང་མཆོག་འདུས་སྡེ་ཆེ་རྣམས་ལ། །རླབས་ཆེན་བཞེས་གསོལ་འགྱེད་འབུལ་མཆོད་པའི་སྤྲིན། །ཡིད་འཕྲོག་བློ་ཡིས་དཔག་དཀའ་སྤྲོས་པ་ཡིས། །ཆོས་སྟོན་རྒྱ་ཆེར་མཛད་ལ་གསོལ་བ་འདེབས། །སྟོན་པའི་
སྐྱེས་རབས་ཕྱག་རིས་བཀའ་འགྱུར་དང་། །རྗེ་བཙུན་ཡབ་སྲས་རྣམ་གསུམ་ཚེ་མཐའ་ཡས། །བརྒྱུད་པ་རིམ་བྱོན་སྐུ་བརྙན་ལེགས་བཞེངས་ཏེ། །བསོད་ནམས་ཞིང་མཆོག་བསྐྲུན་ལ་གསོལ་བ་འདེབས། །གཞན་ཡང་
རིང་ལུགས་མདོ་དབུས་གཙང་གསུམ་གྱི། །མཁས་གྲུབ་དམ་པ་དུ་མའི་གསུང་མཛོད་དང་། །ཡིག་བརྒྱའི་ཆོས་འཁོར་ལ་སོགས་འགྲོ་ཀུན་གྱི། །ཚོགས་བསགས་སྒྲིབ་སྦྱོང་མཛད་ལ་གསོལ་བ་འདེབས། །ཁྱབ་བདག་
ཟླ་ | འཇིགས་མེད་འཕྲིན་ལས་རྒྱ་མཚོ་ཡི། །ཐུགས་གསང་དཔལ་གྱི་བེའུའི་བང་མཛོད་ལས། །སྨིན་གྲོལ་གདམས་པའི་བདུད་རྩིའི་ཆར་ཆེན་ཀྱིས། །ཉིད་ཐུགས་བུམ་བཟང་འགེངས་ལ་གསོལ་བ་འདེབས། །རྡོ་རྗེ་འཇིགས་
491



རོལ་བའི་རྡོ་རྗེའི་གསུང་འབུམ།
བྱེད་བདེ་གསང་ལ་སོགས་པའི། །རིམ་གཉིས་ཟབ་མོའི་ཏིང་འཛིན་བརྟན་པ་ཐོབ། །རབ་འབྱམས་འཕྲིན་ལས་ཡོངས་གྲུབ་དངོས་ཉམས་སོགས། །ཞལ་གཟིགས་ལུང་བསྟན་ཐོབ་ལ་གསོལ་བ་འདེབས། །རྣམ་མང་
གདུལ་བྱ་མཆོག་འབྲིང་དམན་རྣམས་ལ། །གང་འཚམ་ཟབ་རྒྱས་མདོ་སྔགས་ཆོས་འཁོར་བསྐོར། །ཀུན་གྱི་རེ་སྐོང་ཡིད་བཞིན་དབང་རྒྱལ་ལྟར། །མཛད་པ་རྨད་དུ་བྱུང་ལ་གསོལ་བ་འདེབས། །ཁྱད་པར་རྗེ་བཙུན་བླ་
མའི་བཀའ་སྩལ་བཞིན། །སྐྱེས་མཆོག་བུ་སློབ་རྣམས་ལ་བརྩེར་དགོངས་ནས། །སྨིན་གྲོལ་རྒྱབ་བརྟེན་དང་བཅས་རབ་བསྩལ་ནས། །བསྟན་པའི་རྒྱལ་མཚན་བསྒྲེངས་ལ་གསོལ་བ་འདེབས། །ནད་རིམ་གདོན་
བགེགས་དྲག་པོས་གཟིར་རྣམས་དང་
། །དབུལ་ཞིང་ཕོངས་པའི་མནར་རྣམས་ཐམས་ཅད་ལ། །བརྩེ་བས་ནད་གདོན་དབུལ་ཕོངས་ཡོངས་བསལ་མཛད། །ཐུགས་རྗེའི་བདག་ཉིད་ཅན་ལ་གསོལ་བ་འདེབས། །འཆད་
པས་བློ་གསལ་རྒྱ་མཚོའི་བློ་སྤྱན་ཕྱེ། །རྩོད་པས་རྒོལ་ངན་ཚར་གཅོད་ལོག་རྟོག་བསལ། །རྩོམ་པས་བློ་བཟང་རྒྱལ་བསྟན་གསལ་བར་མཛད། །མཁྱེན་རབ་དབང་ཕྱུག་ཆེན་པོར་གསོལ་བ་འདེབས། །བྱམས་དང་བརྩེ་
བས་འགྲོ་རྣམས་རྗེས་སུ་སྐྱོང་། །མཐའ་བྲལ་ལྟ་བས་ཆེ་དགུ་དབང་དུ་འདུས། །རིམ་གཉིས་རྟོགས་པས་ལྷ་འདྲེ་མི་མིན་རྣམས། །ཟིལ་གནོན་བཀའ་དམ་མཛད་ལ་གསོལ་བ་འདེབས། །རླབས་ཆེན་ཐུགས་བསྐྱེད་
492



བཞི་
༄༅། ། བརྩོན་པའི་གོ་བགོས་ནས། །བཤད་སྒྲུབ་བྱ་བའི་འཁོར་ལོ་རྣམ་གསུམ་གྱི། །མཛད་བཟང་རྨད་བྱུང་ནཱམ་ཡང་མི་གཡེལ་བའི། །བསྟན་འགྲོ་དཔལ་མགོན་ཆེན་པོར་གསོལ་བ་འདེབས། །སྙིགས་འགྲོ་ཉམ་ཆུང་
འཇིགས་སྐྲག་སྡུག་བསྔལ་གྱིས། །གདུང་བ་རྣམས་ལ་བརྩེ་བས་ལེགས་དགོངས་ནས། །སྲས་བཅས་རྒྱལ་བའི་ཐུགས་རྒྱུད་ཡང་ཡང་བསྐུལ། །གསང་གསུམ་བྱིན་ཆེན་དབབ་ལ་གསོལ་བ་འདེབས། །ཁོ་བོས་གཞོན་
ནུའི་དུས་ནས་རྒས་མཐའི་བར། །རྣམ་པ་ཀུན་ཏུ་ཡར་ལྟོས་བྱ་བ་ལས། །མ་རབ་ལན་མོ་ཕྲན་ཙམ་མ་བྱས་ཞེས། །རྡོ་རྗེའི་ཞལ་གསུང་མཛད་ལ་གསོལ་བ་འདེབས། །ཉེ་གནས་རྣམས་ལ་ཡང་ཡང་འདི་སྣང་ཆོས། །གང་
ལ་བསམ་ཀྱང་ཡིད་བརྟན་མི་རུང་སྟེ། །མི་རྟག་སྒྱུ་མའི་དཔེ་བརྒྱད་ལ་སོགས་པས། །བསླབ་སྟོན་ཞལ་གདམས་མཛད་ལ་གསོལ་བ་འདེབས། །ད་ནི་ཡུན་རིང་སྡོད་ལོང་མི་གདའ་གསུངས། །དགའ་ལྡན་གནས་དང་བདེ་
ཆེན་ཞིང་ཁམས་སུ། །འབྱོན་ཕྱིར་གསོལ་འདེབས་འཕོ་འདུན་དྲག་ཏུ་གཏད། །དགོངས་པ་དབྱིངས་སུ་གཟིམས་ལ་གསོལ་བ་འདེབས། །ཞག་གསུམ་བར་དུ་ཐུགས་དམ་བརྟན་པར་བཞུགས། །ཐུགས་དམ་གྲོལ་ནས་
དད་དམ་སློབ་ཚོགས་ཀྱིས། །རྒྱུད་སྡེ་རྣམ་བཞིའི་ཆོ་ག་ལ་བརྟེན་ནས། །གདུང་འཆོད་རྒྱ་ཆེར་མཛད་ལ་གསོལ་བ་འདེབས། །རྡོ་རྗེ་འཆང་གི་རྒྱུད་སྡེའི་བཀའ་གྲོལ་བཞིན། །སྐུ་གདུང་སྤྱན་འདྲེན་ཞུ་མཆོད་མཛད་པའི་ཚེ། །
493



རོལ་བའི་རྡོ་རྗེའི་གསུང་འབུམ།
འཇའ་འོད་རོལ་མོའི་སྒྲ་དང་བདུད་རྩི་ཆར། །ངོ་མཚར་ལྟས་མང་མངའ་ལ་གསོལ་བ་འདེབས། །གུས་པ་ཆེན་པོས་གདུང་རྟེན་ལེགས་བཏུས་ཏེ། །དགེ་འདུན་འདུས་པས་བསྙེན་བཀུར་རྒྱུ་ཆེན་གྱིས། །ཚུལ་བཞིན་སྒྲུབ་
མཆོད་རབ་གནས་མེ་ཏོག་འཐོར། །བསོད་ནམས་ཞིང་མཆོག་བསྐྲུན་ལ་གསོལ་བ་འདེབས། །རྒྱལ་བ་རྒྱ་མཚོས་བརྩེ་བས་བཀའ་བགྲོས་མཛད། །སྙིགས་འགྲོའི་གདུལ་དཀའ་འདུལ་ལ་ཆེས་དཔའ་བའི། །མཚན་ལྡན་
བཤེས་གཉེན་དམ་པའི་སྐུར་སྤྲུལ་ནས། །བསྟན་འགྲོའི་དཔལ་དུ་ཤར་ལ་གསོལ་བ་འདེབས། །དུས་གསུམ་རྒྱལ་རྣམས་ཀུན་ལས་རབ་ལྷག་པའི། །བཀའ་དྲིན་ཟླ་བྲལ་མཚུངས་མེད་ཆོས་ཀྱི་རྗེ། །རིགས་བརྒྱའི་གཙོ་བོ་
དཀྱིལ་འཁོར་སྤྲོ་བསྡུའི་མགོན། །ཁྱབ་བདག་རྡོ་རྗེ་འཆང་ལ་གསོལ་བ་འདེབས། །སྐྱབས་གསུམ་ཡོངས་འདུས་དྲིན་ཆེན་ཆོས་ཀྱི་རྗེ། །དཔལ་ལྡན་བླ་མའི་ཞབས་རྡུལ་སྤྱི་བོས་བསྟེན། །མཐའ་ཀླས་ཞིང་རྡུལ་མཉམ་པའི་
ལུས་སྤྲུལ་ནས། །སྒོ་གསུམ་དད་པ་རྒྱ་མཚོ་གུས་ཕྱག་འཚལ། །འཕགས་མཆོག་ཀུན་ཏུ་བཟང་པོ་རྣམ་སྤྲུལ་ལྟར། །དངོས་བཤམས་ཡིད་བྱུང་ཕྱི་ནང་གསང་བ་ཡི། །མཆོད་སྤྲིན་རྒྱུ་མཚོས་མཁའ་དབྱིངས་ཀུན་བཀང་
ནས། །རྗེ་བཙུན་བླ་མ་མཆོག་ལ་དགྱེས་མཆོད་འབུལ། །བདག་གཞན་མཁའ་མཉམ་འགྲོ་བའི་སྒོ་གསུམ་གྱི། །སྡིག་ལྟུང་སྒྲིབ་ཚོགས་གནོང་འགྱོད་དྲག་པོ་ཡིས། །དཔལ་ལྡན་བླ་མའི་སྤྱན་སྔར་མི་འཆབ་པར། །མ་ལུས་
494



ལྔ་བྱོན།
༄༅། །བཤགས་སོ་སླན་ཆད་སྡོམ་པར་བགྱི། །བསླུ་མེད་མཆོག་གསུམ་རྒྱ་མཚོ་ཡོངས་འདུས་དཔལ། །ཁྱབ་བདག་དཔལ་ལྡན་བླ་མའི་གསང་གསུམ་གྱི། །རྨད་བྱུང་རྣམ་ཐར་མཛད་བཟང་རྒྱ་མཚོ་ལ། །རབ་དད་
གུས་པའི་རྗེས་སུ་ཡི་རང་ངོ། །དཔལ་ལྡན་བླ་མ་མཆོག་དང་ཕྱོགས་བཅུ་ཡི། །རྒྱལ་བ་སྲས་བཅས་རྣམས་ལ་འགྲོ་བའི་ངོར། །གང་འཚམ་ཟབ་རྒྱས་མདོ་སྔགས་རྒྱ་མཚོ་ཡི། །ཆོས་འཁོར་རྒྱུན་ཆད་མེད་པར་བསྐོར་བར་
བསྐུལ། །བཀའ་དྲིན་མཚུངས་མེད་རྗེ་བཙུན་བླ་མ་དང་། །རྒྱལ་བ་སྲས་བཅས་ཀུན་ལ་དུས་རྟག་ཏུ། །ཉམ་ཐག་འགྲོ་རྣམས་ཀུན་ནས་སྐྱོབ་པའི་ཕྱིར། །མྱ་ངན་མི་འདའ་གུས་པས་བཞུགས་གསོལ་འདེབས། །འདིས་
མཚོན་དུས་གསུམ་སྐྱེ་འཕགས་མ་ལུས་པའི། །རྣམ་པར་དཀར་བའི་དགེ་ཚོགས་ཀུན་སྡོམ་ནས། །བདག་གཞན་འགྲོ་ཀུན་རིང་པོར་མི་ཐོགས་པར། །བླ་མེད་བྱང་ཆུབ་ཐོབ་པའི་རྒྱུ་རུ་བསྔོ། །དེང་ནས་ཚེ་རབས་པདྨོའི་
ཕྲེང་བ་རུ། །མཚན་ལྡན་བཤེས་གཉེན་དམ་པས་དགྱེས་བཞིན་དུ། །རྗེས་བཟུང་ཟབ་རྒྱས་མདོ་སྔགས་ཆོས་མཛོད
(ད་རྣམས། །འཛིན་སྐྱོང་སྤེལ་བའི་ཐུགས་སྲས་མཆོག་གྱུར་ཅིག །མཚན་ལྡན་བླ་མ་མཆོག་གི་གསང་
ལྟ་ གསུམ་གྱི། །བྱིན་རླབས་ཟབ་མོས་སྙིང་ལ་རབ་ཞུགས་ནས། །ས་ལམ་རྟོགས་པའི་ཡོན་ཏན་ཆེར་རྒྱས་ནས། །ཚེ་འདིར་ཟུང་འཇུག་སྐུ་མཆོག་མྱུར་ཐོབཤོག །༧ མཚུངས་མེད་དཔལ་ལྡན་བླ་མ་དམ་པའི་རྣམ་ཐར་ཡིད་བཞིན་དབང་
495



，
གི་རྒྱལ་པོའི་དོ་ཤལ་ཞེས་བྱ་བ་འདི་ནི་སྐྱབས་རྗེ་དམ་པའི་དངོས་སློབ་རྣམ་དཔྱོད་པདྨོ་མཆོག་ཏུ་བཞད་པ་བཙུན་པ་ཤེས་རབ་དཔལ་ལྡན་ཞེས་འབོད་པ་དེས། བྲི་གཞི་རྟེན་བཅས་ནན་བསྐུལ་མཛད་པའི་བཀའ་མ་ལྡོག་ཙམ་དུ། རྗེ་བླ་མའི་སློབ་འབངས་ཡོངས་ཀྱི་
གྲལ་མཐའ་བ་ཐ་ཤལ་ངག་དབང་བསྟན་པ་དར་རྒྱས་སམ་མིང་གཞན་འཇིགས་མེད་རོལ་པའི་རྡོ་རྗེར་འབོད་པས་དབེན་ནས་མཁའ་སྤྱོད་བདེ་ཆེན་གླིང་ནས་གུས་པས་ཡིད་ཀྱིས་གསོལ་བ་བཏབས་པ་སྐྱབས་མཆོག་དམ་པས་དགྱེས་བཞིན་རྗེས་སུ་འཛིན་པའི་
རྒྱུར་གྱུར་ཅིག །དགེའོ། །
རོལ་བའི་རྡོ་རྗེའི་གསུང་འབུམ།
496



༄༅། །དབོ་རོ་བླ་མ་རྗེ་ངག་དབང་ཆོས་འཛིན་དཔལ་བཟང་པོའི་མཛད་རྣམ་མདོར་བསྡུས་བཞུགས།
497



ན
གཅིག་
རོལ་བའི་རྡོ་རྗེའི་གསུང་འབུམ།
༄༅། །ཨོཾ་སྭ་སྟི། ན་མོ་གུ་རུ་མཉྫགྷོ་ཥཡ། ངག་གི་དབང་ཕྱུག་འཇམ་མགོན་ས་སྐྱ་པའི། །སྙན་བརྒྱུད་སློབ་བཤད་ཟབ་མོའི་ཆོས་ཚུལ་ཀུན། །འཛིན་སྐྱོང་སྤེལ་ལ་འགྲན་པའི་
བྲལ་བ། །གསུམ་ལྡན་བླ་མའི་ཞབས་རྡུལ་སྤྱི་བོས་བརྟེན། །མཁྱེན་བརྩེ་ནུས་པ་ཕུལ་བྱུང་རྫོགས་སངས་རྒྱས། །སྲིད་ཞིའི་གདུང་སེལ་ལུང་རྟོགས་དམ་པའི་ཆོས། །ཕྱིར་མི་ལྡོག་པའི་
འཕཊ་ཚོགས་དགེ་འདུན་ཆེ། །སྐྱབས་མཆོག་རིན་ཆེན་རྣམ་གསུམ་ཕྱག་གི་ཡུལ། །སྲས་བཅས་རྒྱལ་ཀུན་མ་ལུས་གཤེགས་ཤུལ་ལམ། །མ་ནོར་ལེགས་པར་སྟོན་པའི་དེད་དཔོན་
མཆོག །མཚུངས་བྲལ་མཚན་ལྡན་བཤེས་གཉེན་དམ་པ་ཡི། །དགེ་མཚན་ཤིས་པ་འབུམ་གྱི་རྟག་སྐྱོངས་ཤིག །གང་གི་གསང་གསུམ་མཛད་བཟང་རྣམ་པར་ཐར། །སར་གནས་
498



གཉིས་
༄༅། །དཔའ་བོས་སྨྲ་བསམ་བརྗོད་ལས་འདས། །རྨོངས་རྟུལ་འཆིང་བ་ཀུན་ལྡན་བདག་ལྟ་བུས། །བརྗོད་པར་བྱ་བ་ཆེས་དཀའ་རྔོ་མི་ཐོགས། །འོན་ཀྱང་ནམ་མཁའ་རབ་
འབྱམས་མཐའ་ཀླས་པའི། །རྒྱལ་དང་རྒྱལ་སྲས་ཇི་སྙེད་བསྔགས་པ་ལས། །བླ་མའི་ཡོན་ཏན་ཆ་ཙམ་བརྗོད་པས་ཀྱང་། །རབ་འབྱམས་དགེ་ཚོགས་རྒྱ་མཚོ་སྡུད་པར་ངེས། །དེས་ན་
འདྲེན་མཆོག་བླ་མས་སྒྲུབ་པ་ལ། །གཅིག་ཏུ་གཞོལ་བའི་ཐུགས་དམ་མཐིལ་ལས་ནི། །ཆ་ཤས་ཐོ་ཙམ་སུག་ལས་གྱིས་གསུངས་པས། །བཀའ་ལུང་གནང་བཞིན་སོར་རྩེས་འདུ་བྱེད་
བགྱི། །དེ་ལ་འདིར་འཇིག་རྟེན་དང་འཇིག་རྟེན་ལས་འདས་པའི་བདེ་དགེ་ལེགས་ཚོགས་མ་ལུས་པ་འགྲུབ་པར་འདོད་པས་ནི་དམ་པ་གོང་མ་རྣམས་ཀྱི་རྣམ་ཐར་ཡོངས་སུ་བཙལ་
499
པོད།



རོལ་བའི་རྡོ་རྗེའི་གསུང་འབུམ།
ཀྱང་དེའི་རྗེས་སུ་སློབ་པར་བྱ་སྟེ། དེས་ནི་གནས་སྐབས་དང་མཐར་ཐུག་གི་དོན་བདེ་བླག་ཉིད་དུ་འགྲུབ་པར་འགྱུར་བའི་ཕྱིར་རོ། །དགེ་བའི་བཤེས་གཉེན་ཆེན་པོ་དག་གི་མཛད་འཕྲིན་གྱི་རྣམ་པར་ཐར་བ་ཇི་ལྟ་བུ་ཞེ་ན། ཡང་
དག་རྫོགས་པའི་སངས་རྒྱས་དང་རྒྱལ་སྲས་སྙིང་སྟོབས་ཆེན་པོ་རྣམས་ཀྱིས་གདུལ་བྱ་སོ་སོའི་དབང་པོ་དང་འཚམ་པར་སྤྲུལ་བའི་བཀོད་པ་བསམ་གྱིས་མི་ཁྱབ་པ་བསྟན་ཅིང་། རྣམ་པར་ཐར་བ་བགྲངས་ལས་འདས་པ་
ཞིག་བདོག་པའི་ནང་ནས། སྐྱེ་དགུ་ཡོངས་ལ་འཕྲལ་ཡུན་ཀུན་ཏུ་སྨན་པའི་ཕན་བདེ་འགའ་ཞིག་ཏུ་འགྱུར་བ་ནི། ཐོག་མར་ཐོས་པ་རྣམ་དག་བྱས་ཏེ་ཐོས་དོན་བསམ་པ་དང་བསྒོམས་པས། རིམ་གྱིས་སྡུག་བསྔལ་རྒྱུ་
བཅས་ཀྱིས་མནར་བའི་ཚུལ་རང་ཉམས་ལ་དཔག་ནས། གཞན་ལ་བྱམས་སྙིང་རྗེས་དྲངས་པའི་བྱང་ཆུབ་མཆོག་ཏུ་སེམས་བསྐྱེད་དེ་དབེན་པར་དཀའ་ཐུབ་ཀྱི་སྤྱོད་པ་དུ་མས་སྒྲུབ་པ་སྙིང་པོར་མཛད་དེ། ལམ་གྱི་རིམ་
པའི་ལུས་དང་ཡན་ལག་གི་གནད་མཐའ་དག་ཐུགས་ཉམས་སུ་བཞེས་ནས་འགྲོ་བ་གཞན་རྣམས་ཀྱང་ལམ་བཟང་དེ་ལ་རིམ་གྱིས་བཀྲི་བའི་ཐེག་མཆོག་དགེ་བའི་བཤེས་གཉེན་ལ་རྡོ་རྗེའི་འཛིན་པའི་རྣམ་པར་ཐར་པ་
ནི་ཀུན་ཏུ་བསྟེན་པར་རིགས་སོ། །དེས་ནི་རྣམ་པ་ཀུན་ཏུ་བསླུ་བ་མི་སྲིད་ཅིང་འདྲེན་མཆོག་ཤཱཀྱ་སེངྒེའི་མཛད་པའང་དེ་ཇི་ལྟ་བ་བཞིན་ཡིན་པས་ཕྱིར་རོ། །དེས་ན་བདག་ཉིད་ཆེན་པོ་འདི་ཉིད་ཀྱིས་མཁས་བཙུན་བཟང་
500



གསུམ་
༄༅། །གསུམ་སོགས་བསྔགས་འོས་ཀྱི་ཡོན་ཏན་མཐའ་ཡས་པའི་དཔལ་ལ་དབང་འབྱོར་བའི་མཚན་ལྡན་དགེ་བའི་བཤེས་གཉེན་དམ་པ་དུ་མའི་ཞབས་རྡུལ་བསམ་སྦྱོར་གཉིས་ཀྱིས་རིང་དུ་བསྟེན་ཅིང་བཀའ་
བཞིན་སྒྲུབ་པ་གཙོ་བོར་མཛད་ལ། མདོ་སྔགས་ཀྱི་གཞུང་ལུགས་མཐའ་དག་གི་གནད་དོན་ལ་ནང་བྱན་ཆུབ་ཀྱང་། ཐུགས་ཁེངས་དྲེགས་ཀྱི་རྣམ་པ་ནམ་ཡང་མེད་པར་དམ་ཚིག་དང་སྡོམ་པ་མིག་གི་འབྲུ་ལྟར་གཅེས་
པར་བསྲུང་ཞིང་། ཅི་ཙམ་མང་དུ་ཐོས་པ་དེ་ཙམ་དུ་རང་གཞན་གྱི་སྲིད་པའི་ཉེས་པ་མཐའ་དག་དྲུངས་ནས་འབྱིན་པར་བཞེད་པའི་ཐུགས་སྟོབས་ཕུལ་དུ་བྱུང་བས་དབེན་པའི་རི་སུལ་ཁོ་ན་ལ་དཀའ་སྤྱད་སྙིང་རུས་གཞན་
སུས་ཀྱང་བསྒྲུབ་དང་བཟོད་པར་དཀའ་བ་དུ་མ་ཁྱད་དུ་བསད་དེ། ཉིན་མཚན་ཁོར་མོ་ཡུག་ཏུ་ཐུགས་དམ་ཉམས་བཞེས་ཀྱི་རིམ་པ་ལ་གཞོལ་བས་མདོ་སྔགས་ཟུང་འབྲེལ་གྱི་ལམ་བཟང་ཡོངས་སུ་རྫོགས་པ་ལ་རང་
དབང་འབྱོར་ཅིང་། རྣམ་འདྲེན་ཀུན་ལས་ཐུགས་བསྐྱེད་པདྨ་དཀར་མོ་ལྟར་མཆོག་ཏུ་བསྔགས་པ་མཉམ་མེད་ཟས་གཙང་གི་སྲས་པོའི་བསྟན་པ་རིན་པོ་ཆེ་སྤྱི་དང་། ཁྱད་པར་འཇམ་མགོན་རྒྱལ་བ་གཉིས་པའི་རང་
* ལུགས་གསེར་བཟང་བཙོ་མ་ལྟ་བུ་ལ་མ་རྟོགས་ལོག་རྟོག་གི་དྲི་མས་ཀུན་ནས་དབེན་པའི་བཤད་སྒྲུབ་ཟུང་དུ་སྦྲེལ་བའི་སྒོ་ནས་འཛིན་སྐྱོང་སྤེལ་བ་ལ་རྒྱལ་བ་ཉིད་དང་མཚུངས་པས་ན། འཇམ་མགོན་བརྟན་པའི་འཁོར་
501



༧
རོལ་བའི་རྡོ་རྗེའི་གསུང་འབུམ།
ལོ་རིག་གྲོལ་སྤྲུལ་བའི་དགེ་སློང་དུ་ཞལ་བསྒྱུར་བ་འཁོན་རིགས་དཔལ་ཆེན་འོད་པོའི་སྲས་མཆོག་འགྲོ་མགོན་ཀུན་དགའ་རྒྱལ་མཚན་དཔལ་བཟང་པོས་སླར་ཡང་ཞིང་འདིར་སྐུའི་སྐྱེ་བ་བཞེས་པ་ཡིན་ནའང་རིགས་ཏེ།
གཞན་གང་གིས་ཀྱང་འགྲན་པའི་དོ་ཟླ་མི་ནུས་པའི་ས་གསུམ་འགྲོ་བའི་གཉེན་གཅིག་ཐར་འདོད་ཡོངས་ཀྱི་དེད་དཔོན་ཆོས་ཀྱི་རྒྱལ་པོ་ཆེན་པོ་བསྟན་པའི་སྲོག་ཤིང་དམ་པ་མཚུངས་པ་མ་མཆིས་པ། གང་གསུང་རྡོ་རྗེའི་
བཀའ་ལས་ནམ་ཡང་མི་འདའ་བའི་སློབ་ཚོགས་འཁོར་བའི་རྒྱ་མཚོ་ཆེན་པོ་ལས་ཉོན་གྱི་རྦ་ཀློང་དུ་འཁྲུགས་པ་འདི་ལས། ཐར་འདོད་ཀྱི་ངེས་འབྱུང་རྣམ་དག་གི་ཟིན་པའི་སྒོ་གསུམ་བག་དང་ལྡན་པས་དམ་སྡོམ་ཚུལ་
བཞིན་དུ་བསྲུང་ཞིང་
། རིམ་གཉིས་ཟབ་མོའི་མྱུར་ལམ་ལ་གཅིག་ཏུ་གཞོལ་བའི་འདུལ་འཛིན་ངུར་སྨྲིག་འཆང་བའི་དགེ་འདུན་བགྲང་བ་ལས་འདས་པའི་གཙུག་གི་རྒྱན་དུ་གྱུར་པས། མཉམ་མེད་བུ་རམ་ཤིང་བའི་རྒྱལ་
ཚབ་དམ་པར་དབང་བསྒྱུར་བར་ཞབས་ཟུང་བཀྲ་ཤིས་ཀྱི་རི་མོ་གང་དུ་བཀོད་པ་དེར་བདེ་སྐྱིད་ཀྱི་དགའ་སྟོན་དཔག་ཏུ་མེད་པ་རྒྱས་ཤིང་། མི་བསྲུན་སྐྱེ་བོའི་ཚོགས་ཀྱི་སྐུ་མཐོང་བ་དང་གསུང་ཐོས་པའི་མོད་ལ་དད་གུས་
ཀྱི་སྤུ་ལོང་གཡོ་ཞིང་དགེ་བཅུའི་ལས་ལ་འབུང་བ་སོགས་འགྲོ་ཁམས་རྒྱ་མཚོ་རྣམ་དཀར་གྱི་ལམ་ལ་འགོད་པར་མཛད་པ་ལ་ངལ་བ་དང་བསྙེལ་པ་མི་མངའ་བའི་སྐྱེས་མཆོག་བདག་ཉིད་ཆེན་པོ་དོན་གྱི་སླད་དུ་མཚན་
502



བཞི་
༄༅། །ནས་སྨོས་ན། ཡོངས་རྫོགས་བསྟན་པའི་མངའ་བདག་ཁྱབ་བདག་འཁོར་ལོའི་མགོན་པོ་རྡོ་རྗེ་འཆང་དངོས། ༧ རྗེ་ངག་དབང་ཆོས་འཛིན་དཔལ་བཟང་པོའི་ཞལ་སྔ་ནས་ཀྱི་གྲགས་སྙན་རྒྱལ་བ་སྲས་དང་
བཅས་པའི་སྤྱན་སྔར་འཕགས་མཆོག་ཀུན་ཏུ་བཟང་པོའི་མཆོད་པའི་སྤྲིན་ཕུང་དུ་གྱུར་པ་དེ་ཉིད་ཀྱི་དོན་ལ་གནས་པའི་གསང་བ་གསུམ་གྱི་མཛད་འཕྲིན་རྣམ་པར་ཐར་པ་རྒྱ་མཚོ་ལྟ་བུ་ལས། མཐུན་སྣང་ཐུན་མོང་བའི་
རྣམ་ཐར་ལས་ཀྱང་མདོར་བསྡུས་པ་ལྷག་པའི་ལྷ་རྣམས་བསྙེན་ཅིང་ཉིན་བཞིན་དགེ་སྦྱོར་ཆགས་མེད་ཐུགས་དམ་ཉམས་བཞེས་མཛད་པའི་རིམ་པ་སྟེ། སྐྲ་རྩའི་ཆུ་ཐིགས་ཙམ་དད་པའི་སྙིམ་པར་བླངས་ནས་མཁའ་
མཉམ་འགྲོ་བ་ཡོངས་ཀྱི་དོན་དུ་རྣམ་མཁྱེན་རྫོགས་པའི་བྱང་ཆུབ་མཆོག་ལ་བསྔོ་བའི་ཆེད་དུ་སྐྱེས་ཆེན་དམ་པ་རྣམས་ཀྱི་སྤྱན་སྔར་འབུལ་བར་བགྱིའོ། །དེ་ལ་དང་པོ་ལྷག་པའི་ལྷ་རྣམས་ལ་བསྙེན་པ་མཛད་པའི་རིམ་ ནི
པ་ནི། ཐོག་མར་དམ་པའི་ཆོས་ཟབ་མོ་སྒྲུབ་པ་ལ་འགལ་རྐྱེན་བར་དུ་གཅོད་པ་གང་གིས་ཀྱང་མི་ཚུགས་པའི་ཕྱིར་དུ། དུས་གསུམ་རྒྱལ་བ་ཀུན་གྱི་མཐུ་སྟོབས་གཅིག་ཏུ་བསྡུས་པའི་ངོ་བོ་དཔལ་ཆེན་གསང་བའི་བདག་
པོ་འབྱུང་པོ་འདུལ་བྱེད་ཀྱི་བསྙེན་པ་ཚད་དུ་འཁྱོང་ཞིང་ཁ་བསྐང་སྦྱིན་སྲེག་དང་བཅས་ལེགས་པར་གྲུབ
པར་གྲུབ་པར་མཛད། དེ་ནས་ཆོས་སྒྲུབ་པ་ལ་སྐུ་ཚེ་མཐར་ཕྱིན་དགོས་པར་དགོངས་ནས་ཚེ་ཡི་ལྷ་མཆོག་སྒྲོལ་དཀར་ཡིད་
པོད།



རོལ་བའི་རྡོ་རྗེའི་གསུང་འབུམ།
བཞིན་འཁོར་ལོ་ཐུན་མོང་མ་ཡིན་པ་ཚར་ལུགས་འཁོར་ལོ་དྲུག་སྦྲགས་ཀྱི་སྒོ་ནས་བསྙེན་ཚད་ཁ་བསྐང་སྦྱིན་སྲེག་དང་བཅས་པ་མཛད། རྟེན་འབྲེལ་སྙིང་པོའི་ལས་རུང་དང་མདོ་སྡེ་ཐར་པ་ཆེན་པོའི་ལས་རུང་སོགས་
ཐུགས་ཉམས་སུ་བཞེས། བཅོམ་ལྡན་འདས་ཀུན་རིག་རྣམ་པར་སྣང་མཛད་དཔའ་བོ་གཅིག་པའི་བསྙེན་པ་ཁ་བསྐང་སྦྱིན་སྲེག་དང་བཅས། དེའི་སྒོ་ནས་རུས་སྦྱོང་ལན་གསུམ་ལ་ཉམས་བཞེས་གནང་། རྒྱལ་ཀུན་
འཕྲིན་ལས་གཅིག་བསྡུས་ཁྲོ་བོའི་རྒྱལ་པོ་དཔལ་རྡོ་རྗེ་གཞོན་ནུའི་བསྙེན་ཚད་ཁ་བསྐང་སྦྱིན་སྲེག་དང་བཅས་ཐུགས་དམ་མཛད། མཁས་དང་གྲུབ་པའི་དབང་བོ་དཔལ་ལྡན་ནཱ་རོ་ཏ་བའི་ཐུགས་བཅུད་རྡོ་རྗེ་རྣལ་འབྱོར་
མའི་བསྙེན་པ་ཁ་བསྐང་སྦྱིན་སྲེག་དང་བཅས་ཉམས་བཞེས་མཛད། བྲག་རྫོང་མའི་སྒོ་ནས་རྡོ་རྗེ་གུར་གྱི་མགོན་པོའི་བསྙེན་ཚད་མང་པོ་ལས་བཞིའི་སྦྱིན་སྲེག་དང་བཅས་ཐུགས་ཉམས་སུ་བསྟར། མཁའ་འགྲོ་མ་སེང་
གེའི་གདོང་བ་ཅན་གྱི་བསྙེན་པ་ཐུགས་དམ་མཛད། མ་ཅིག་གི་ཐུགས་བཅུད་རྗེ་བཙུན་ཁྲོས་མ་ནག་མོའི་བསྙེན་པ་ཁ་བསྐང་སྦྱིན་སྲེག་དང་བཅས། དེའི་སྒོ་ནས་ཆུ་མིག་བརྒྱ་རྩ་སོགས་ཞིབ་རྒྱས་སུ་ཉམས་བཞེས་མཛད།
ཁྱད་པར་དུ་འཛམ་གླིང་མཁས་གྲུབ་ཡོངས་ཀྱི་གཙུག་གི་ནོར་བུ་དཔལ་ལྡན་ཆོས་སྐྱོང་བཟང་པོ་སྟེ། རྣལ་འབྱོར་གྱི་དབང་ཕྱུག་མགོན་པོ་བིརླ་བ་ཆེན་པོའི་ཐུགས་ཀྱི་ཉིང་ཁུ་དམ་པ། གངས་ལྗོངས་མཁས་པའི་དབུས་ན་
5[0-4



-
༄༅། ། རྒྱལ་མཚན་གྱི་ཏོག་ལྟར་མངོན་པར་མཐོ་བ་དཔལ་ལྡན་ས་སྐྱའི་འཇམ་དབྱངས་གོང་མ་རིམ་བྱོན་རྣམས་ཀྱི་ཐུགས་དམ་གྱི་མཐིལ་དུ་མཛད་པའི་མན་ངག་ཁྱད་པར་ཅན། གསུང་ངག་རིན་པོ་ཆེ་ལམ་འབྲས་བུ་
དང་བཅས་པ། འབྲས་བུ་ལམ་དང་བཅས་པ། ཆེ་བ་བཅུ་གཅིག་དང་ལྡན་པའི་གྲོལ་བྱེད་ཀྱི་གདམས་པ་ཟབ་མོ་ཚེ་གཅིག་ལུས་གཅིག་ལ་སངས་རྒྱས་སྟེར་བའི་ལམ་མཆོག །རྒྱུད་ཐམས་ཅད་ཀྱི་རྒྱལ་པོ་ཟབ་པ་གཉིས་
སུ་མེད་པ་དཔལ་དགྱེས་མཛད་རྡོ་རྗེའི་སྐུ་མཚམས་ལ་དམ་པར་བཞུགས་ཤིང་། སྔོན་འགྲོ་སྣང་གསུམ་འབུམ་ལྔ་དང་བཅས་བསྙེན་ཚད་ལན་གྲངས་གསུམ་ལྷག་ཁ་བསྐང་ལས་བཞིའི་སྦྱིན་སྲེག་དང་བཅས་ཐུགས་དམ་
ཀུན་གྱི་གཙོ་བོར་ཉམས་བཞེས་མཛད་པའོ། །དེ་ཡང་ངག་འདོན་བྱང་བ་དང་བཟླས་གྲངས་སོང་ཙམ་མ་ཡིན་པར་ལམ་འོག་མའི་མཚན་བཅས་མཚན་མེད་དང་གོང་མའི་བསྐྱེད་རིམ་རྫོགས་རིམ་སོགས་ཀྱི་ཏིང་ངེ་འཛིན་
ལ་གོམས་པ་བརྟན་པོ་སོང་བའི་རྟགས་མཐའ་ནས་གསལ་བ་དེ་ལྟར་ལགས་སོ། །སྨྲས་པ། རྗེ་སྦས་པའི་སངས་རྒྱས་མི་གཟུགས་ཅན། །ངག་གསང་སྔགས་ཟློ་ལ་དབང་འབྱོར་ཅིང་། །ཆོས་ཟབ་མོས་ཏིང་འཛིན་མཆོག་
* བརྙེས་པ། །ཕ་བླ་མའི་ཞབས་ལ་གསོལ་བ་འདེབས། །བུ་བདག་དང་འདིར་ཚོགས་སྐལ་ལྡན་ཀུན། །མགོན་ཁྱེད་ཀྱིས་དགྱེས་བཞིན་རྗེས་བཟུང་ནས། །ལམ་མདོ་སྔགས་ཟུང་འབྲེལ་གདམས་པ་ཡིས། །རྒྱུད་སྨིན་ཅིང་
ལྔ་
505



རོལ་བའི་རྡོ་རྗེའི་གསུང་འབུམ།
གྲོལ་བར་བྱིན་གྱིས་རློབས། །ཐུགས་བདེ་སྟོང་ངང་ལ་དགྱེས་དགུར་རོལ། །གསུངས་གང་འདུལ་དམ་པའི་ཆོས་སྒྲ་སྒྲོགས། །སྐུ་མཐོང་བས་མི་བསྲུན་ཚོགས་ཀྱང་འདུད། །རྗེ་ཁྱེད་ལ་ཤེས་ལྡན་སུས་མི་གུས། །ཞེས་པ་
བར་སྐབས་སུ་གསོལ་བ་བཏབ་པའོ། །གཉིས་པ་ཉིན་བཞིན་དགེ་སྦྱོར་རྒྱུན་ཆགས་སུ་མཛད་པའི་རིམ་པ་ནི། སྲོད་ཐུན་གྱི་མཇུག་ཏུ་ཉལ་བའི་རྣལ་འབྱོར་གནང་སྟེ་ཆོས་ཐམས་ཅད་དམིགས་མེད་འོད་གསལ་ལྷན་སྐྱེས་
སྤྲོས་པའི་མཐའ་ཐམས་ཅད་དང་བྲལ་བ་དོན་དམ་ཆོས་ཀྱི་དབྱིངས་ཟབ་མོ་སྟོང་བ་ཉིད་ཀྱི་ངང་དུ་གཟིམས། ཐོ་རེངས་མནལ་སད་པ་ན་གཞན་དོན་དུ་ཆོས་སྐུ་ལས་གཟུགས་སྐུ་ལྡང་དགོས་སྙམ་པའི་ཕན་པ་དྲག་པོས་
ཀུན་ནས་བསླང་ཏེ་ཆུ་ལས་ཉ་ལྡང་བ་བཞིན་ཡི་དམ་ལྷའི་ང་རྒྱལ་གྱིས་བཞེངས་ལ། སྲོད་ཐུན་གྱི་མཇུག་བསྡུས་ཏེ་ཁྲུས་ཀྱི་རྣལ་འབྱོར་སོགས་བླ་མེད་ནས་འབྱུང་བ་ལྟར་གནང་ནས། དེ་ནས་ག་རེ། བདག་གི་དལ་འབྱོར་
གྱི་ལུས་རྟེན་ཕུན་སུམ་ཚོགས་པ་བསམ་འཕེལ་དབང་གི་རྒྱལ་པོ་ལྟ་བུ་ལས་ཀྱང་ཆེས་མཆོག་ཏུ་གྱུར་པ་འདི་ཉིད་དཔེ་རྒྱུ་ངོ་བོ་གང་གིས་སྒོ་ནས་ཤིན་ཏུ་རྙེད་དཀའ་བ། རྙེད་ན་འདི་ཕྱིའི་ལེགས་ཚོགས་མ་ལུས་པ་སྒྲུབ་ཏུ་
རུང་བའི་རྟེན་མཆོག་བླ་ན་མེད་པ་ཐོབ་པ་འདི་ནི་ད་རེས་ཙམ་ཡིན་པས། འདི་སྣང་གི་བྱ་བ་ངན་པ་ཆོས་བརྒྱད་སྒྱུ་མའི་བསླུ་བྲིད་ལྟ་བུ་ལ་ཡིད་བརྟན་མི་འཆའ་བར་དལ་བ་ཐོབ་པ་དོན་ལྡན་དུ་མ་བྱས་ན། ཚེ་ནི་ནམ་
506



༣
དྲུག་
༄༅། །མཁྲའི་གློག་དང་ཆུ་ཡི་ཆུ་བུར་བཞིན་དུ་མི་བརྟན་མི་རྟག་སྟེ། སྣོན་པ་ཅུང་ཟད་ཀྱང་མེད་པར་མ་ཟད་འཆི་བ་ལ་རྟག་ཏུ་ཉེ་བའི་ཕྱིར། མྱུར་ཏུ་སྙིང་པོ་དམ་པའི་ལྷ་ཆོས་རྣམ་དག་ཅིག་མ་བསྒྲུབ་ན་དགེ་སྡིག་གང་
བྱས་ཕྱི་མར་མེད་དུ་མི་འགྲོ་སྟེ་ལས་འབྲས་ཆུད་མི་ཟ་བ་ཡིན་ལ། གལ་ཏེ་སྡིག་པ་མང་ན་ངན་སོང་མུ་མཐའ་མེད་པར་བསྐལ་བ་མང་པོའི་བར་དུ་ཉུལ་ཞིང་ཚ་གྲང་བཀྲེས་སྐོམ་བཀོལ་སྤྱོད་སོགས་ཀྱི་སྡུག་བསྔལ་བཟོད་
བླག་མེད་པར་མྱོང་དགོས་པས་ན་བཟོད་ཐབས་ག་ལ་སྲིད། དེ་དག་ལས་སྐྱོབས་པའི་ནུས་པ་གང་ལ་མངའ་ན་སྐྱོན་ཀུན་ཟད་ཡོན་ཏན་ཀུན་དང་ལྡན་པ་ནམ་ཡང་ཐུགས་རྗེས་མི་བསླུ་བའི་བླ་མ་མཆོག་གསུམ་ལ་མངའ་
བ་ལགས་པས། དེ་རྣམས་སྐྱབས་ཀྱི་དམ་པར་བཟུང་ནས་དེའི་བསླབ་བྱ་དགེ་བཅུ་སྒྲུབ་སྡིག་བཅུ་སྤོང་བ་ལ་འབད་དགོས། དགེ་སྡིག་གི་སྤང་བླང་ཙམ་ལ་འབད་ནཱའང་ཕྱི་མར་ལྷ་མིའི་གོ་འཕང་ཙམ་ཁོ་ན་དོན་དུ་
གཉེར་ན། ལྷ་མིའི་བདེ་བ་ཙམ་པོ་བ་མ་གཏོགས་ཡང་དག་པའི་བདེ་བ་ག་ལ་ཡིན། དེས་ནས་མངོན་མཐོའི་བདེ་བ་ནི་བདེ་བ་མིན་པ་ལ་བདེ་བའི་མིང་བཏགས་པ་འདི་ཉིད་ངན་སོང་དམྱལ་བའི་ སྡུག་བསྔལ་དང་འདྲ་བ་
F་ མེ་འོབས་ཀྱི་རླུང་དང་དུག་སྦྲུལ་གྱི་གཟེབ་ལྟར་མཐོང་ནས་འཁོར་བ་མཐའ་དག་ལ་སྐྱོ་ཤས་དྲག་པོ་སྐྱེས་ཏེ། དེ་ལས་ཐར་པར་འདོད་པའི་བློ་ངེས་འབྱུང་རྣལ་མས་རྒྱུད་བསྐུལ་ནས་ལམ་བསླབ་པ་གསུམ་ལ་བསླབ་ནས་
507



རོལ་བའི་རྡོ་རྗེའི་གསུང་འབུམ།
ཐར་བ་བྱ་དགོས། འོན་ཀྱང་རང་ཉིད་འབའ་ཞིག་ཞི་བའི་བདེ་བ་འདོད་པ་ནི་དུད་འགྲོ་དང་འདྲ་བར་རྟོགས་ནས། ཐོག་མ་མེད་པ་ནས་དྲིན་གྱིས་བསྐྱངས་པའི་མ་རྒན་འགྲོ་བ་སེམས་ཅན་ཐམས་ཅད་འཁོར་བ་ན་སྡུག་
བསྔལ་གསུམ་ཅི་རིགས་ཀྱིས་མནར་བའི་ཚུལ་རང་ཉམས་ལ་དཔག་ནས། དེ་དག་རྣམས་ལ་བྱམས་པ་དང་སྙིང་རྗེ་ཆེན་པོ་ནས་དྲངས་པའི་བྱང་ཆུབ་ཀྱི་སེམས་རིན་པོ་ཆེ་རྒྱུ་འབྲས་མན་ངག་བདུན་པ་དང་། བདག་གཞན་
མཉམ་པ་དང་བརྗེ་བ་སོགས་ཀྱི་མན་ངག་ཇི་ལྟར་བ་བཞིན་བསྒོམ་ཞིང་། དེའི་བསླབ་བྱ་རང་རྒྱུད་སྨིན་པར་བྱེད་པ་ཕ་རོལ་ཏུ་ཕྱིན་པ་དྲུག་དང་གཞན་རྒྱུད་སྨིན་བྱེད་བསྡུ་བའི་དངོས་པོ་བཞི་ལ་སོགས་པ་རྒྱལ་སྲས་ཀྱི་
སྤྱོད་པ་མཆོག་རྣམས་ལ་ནན་ཏན་ཆེན་པོས་བསླབ་ཅིང་། གཙོ་བོ་བརྩོན་པ་བརྒྱ་འགྱུར་གྱིས་ཟབ་མོ་དབུ་མའི་ལྟ་བ་ལ་ངེས་ཤེས་དྲག་པོས་ངེས་པ་ཞིག་བྱས་རེ་ཐུན་མོང་བའི་ལམ་གྱིས་རྒྱུད་སྣོད་རུང་དུ་བྱ་དགོས། ཁྱད་
པར་འཇམ་མགོན་བརྩེ་ཆེན་སྙིང་པོའི་རང་ལུགས་སློབ་བཤད་པའི་ཟབ་ཆོས་ཐུན་མོང་མ་ཡིན་པ་ལྟ་བ་འཁོར་འདས་དབྱེར་མེད་བརྗོད་བྲལ་བདེ་བ་ཆེན་པོའི་གནས་ལུགས་ལ་ངེས་པ་གཏིང་ཚུགས་པ་བྱས་ཏེ། ཐེག་པ་
ཀུན་གྱི་མཆོག་གྱུར་གསང་ཆེན་རྡོ་རྗེ་ཐེག་པ་ལས་ཀྱང་ཡང་རྩེའི་གདམས་ཟབ་གཉིས་སུ་མེད་པ་བཅོམ་ལྡན་འདས་དཔལ་དགྱེས་པ་རྡོ་རྗེའི་བསྐྱེད་རྫོགས་ལ་བག་ཆགས་ཅི་ཐེབས་དང་། ཉམས་ལེན་ཅི་ནུས་ཀྱི་སྒོ་ནས་
508



བདུན་
ཟ༄༅། །འབད་པར་བགྱིའོ་སྙམ་པའི་ཐུགས་འདུན་རྩེ་གཅིག་པའི་ངང་ནས། དེ་ནས་བླ་མའི་རྣལ་འབྱོར་ཐར་འདོད་སྐལ་བཟང་སྐྱེ་བོའི་འཇུག་ངོགས་ཀྱི་སྒོ་ནས་བླ་མ་ལ་གསོལ་བ་ཡང་ཡང་བཏབ་ནས་མཚན་སྔགས་
ཅི་འགྲུབ་བཟླ་བར་མཛད། དེ་ནས་རྟེན་འབྲེལ་སྙིང་པོའི་མངོན་རྟོགས་དང་རྟེན་སྙིང་ཉེར་གཅིག་མཛད། དེ་ནས་གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་བརྒྱུད་པའི་གསོལ་འདེབས་དངོས་གྲུབ་རིན་པོ་
ཆེའི་ཆར་འབེབས་ཀྱི་སྒོ་ནས་རྒྱལ་བ་ཁྱབ་བདག་རྡོ་རྗེ་འཆང་ཆེན་པོ་ནས། རྩ་བའི་བླ་མ་སྐྱབས་མཆོག་ཐམས་ཅད་མཁྱེན་ཅིང་གཟིགས་པ་ཆེན་པོ་རྗེ་བཙུན་བྱམས་པ་ངག་དབང་ཀུན་དགའ་བསྟན་པའི་རྒྱལ་མཚན་
སངས་རྒྱས་བསྟན་པའི་སྒྲོན་མེ་དཔལ་བཟང་པོའི་བར་གྱི་བླ་མ་བརྒྱུད་པ་རྣམས་ལ་སྙིང་ཁུང་རུས་པའི་གཏིང་ནས་གདུང་བའི་ཤུགས་ཀྱིས་གསོལ་བ་དྲག་ཏུ་བཏབ་ཅིང་། ལམ་གྱི་ལུས་ཡོངས་རྫོགས་ལ་ཤར་སྒོམ་བྱེད་
བཞིན་པས་བྱིན་བརླབ་སྤུངས་ཞུས་སམ་སྨོན་ལམ་བཏབ་སྟེ། དཔལ་ཀྱེ་རྡོ་རྗེའི་མངོན་པར་རྟོགས་པ་འབྲིང་དུ་བྱ་བ་ཡན་ལག་དྲུག་པའི་མཛེས་རྒྱན་བཙུན་པ་དཀོན་མཆོག་ལྷུན་གྲུབ་ཀྱིས་མཛད་པའི་སྟེང་ནས་རིམ་
w གཉིས་ཀྱི་ཐུགས་དམ་ཟབ་མོ་ཉམས་བཞེས་གནང་སྟེ། བཟླས་པའི་སྐབས་ཨཊྚ་སུམ་བཅུ་དང་འཁོར་གྱི་ལྷ་མོ་རྣམས་ལ་ཅི་འགྲུབ་རེ་བཟླ་བར་མཛད། དེ་རྗེས་ལམ་ཟབ་ཕྱི་ནང་གཉིས་དང་། ལམ་ཟབ་བླ་མའི་རྣལ་
509



རོལ་བའི་རྡོ་རྗེའི་གསུང་འབུམ།
འབྱོར། བིར་སྲུང་ཐུན་མོང་བ་དང་ཐུན་མོང་མ་ཡིན་པ་གཉིས། དེ་ནས་ནཱ་རོ་མཁའ་སྤྱོད་དབང་མོའི་སྒྲུབ་ཐབས་ཐུན་མོང་མ་ཡིན་པ་ཐུགས་དམ་མཛད་དེ་ཨོ་གསུམ་མ་སུམ་བརྒྱ་ཆགས་མེད་གནང་
། མ་ཅིག་ཁྲོས་མ་
ནག་མོའི་ཆོ་ག་ཆ་ཚང་ཉམས་བཞེས་གནང་། དཔལ་ཆེན་རྡོ་རྗེ་གཞོན་ནུའི་མངོན་རྟོགས་ངེས་དོན་ཐིག་ལེ། རྟ་མགྲིན་གསང་སྒྲུབ་ཀྱི་མངོན་རྟོགས། བྲག་རྫོང་མའི་མངོན་རྟོགས། རིག་བྱེད་དབང་མོའི་མངོན་རྟོགས
དང་བཟླས་པ་ཅི་འགྲུབ་སོགས་ཐོར་ཐུན་ལ་ཆགས་མེད་དུ་ཐུགས་དམ་ཉམས་བཞེས་གནང་། དེ་ནས་ཚ་བ་གསོལ་རིང་ལ་ཚེ་མདོ་ཚར་གཅིག་དང་ཚེ་བསྙེན་རིང་ཐུང་ཅི་འགྲུབ། སྒྲོལ་དཀར་ཡིད་བཞིན་འཁོར་ལོའི་
བསྙེན་པ་ཅི་འགྲུབ། གཙུག་ཏོར་རྣམ་རྒྱལ་མའི་གཟུངས་རིང་ཚར་གསུམ་དང་གཟུངས་ཐུང་ཅི་འགྲུབ་རེ་ཆག་མེད་མཛད་པའོ། །ཚ་བ་བཞེས་ཟིན་པའི་འཕྲོའི་སྐབས་གང་འོས་རྣམས་སུ་འཇམ་དཔལ་མཚན་བརྗོད་དང་།
འཇམ་དབྱངས་སྨྲ་བའི་སེངྒེའི་མངོན་རྟོགས། འཇམ་པའི་དབྱངས་དམར་སེར་གྱི་མངོན་རྟོགས། འཇམ་དཔལ་དཀར་མོའི་མངོན་རྟོགས། རྗེ་བཙུན་འཇམ་དབྱངས་ནག་པའི་མངོན་རྟོགས་སོགས་ཐུགས་དམ་ཆག་མེད་
གནང་། དྲོད་ཐུན་ལ་འཇམ་མགོན་ས་སྐྱ་པཎྜི་ཏ་ཆེན་པོ་དང་རྗེ་བཙུན་འཇམ་དཔལ་དབྱངས་ཟུང་འཇུག་པའི་བླ་མའི་རྣལ་འབྱོར་ཏེ་འཇམ་དབྱངས་བླ་མའི་རྣལ་འབྱོར་ཞེས་གྲགས་པ་དེ་ཉིད་ཐུགས་དམ་མཛད་ནས་ཨ་
510
3 to 6 ir



བརྒྱད་
ཟ༄༅། །ར་པ་ཙ་སྟོང་གཅིག་ཆག་མེད་གནང་། དེ་ནས་ཡོན་ཏན་རིན་པོ་ཆེས་མཛད་པའི་ལམ་བཏུས་འབྲིང་པོ་ཉམས་བཞེས་མཛད་དེ། གཏོར་མ་བརྒྱ་རྩ་དང་དཀར་གསུར་ཆག་མེད་མཛད། གོང་ཚིགས་སྐབས་དང་
སྐབས་གཞན་ཡང་ཞལ་ཟས་སོགས་ལ་ལོངས་སྤྱོད་ཚེ་བླ་མེད་ནས་འབྱུང་བ་ལྟར་གསོལ་ཞིང་། དེ་སྐབས་གཞན་གང་ཁོམ་ལ་ཕྱག་འཚལ་ཉེར་གཅིག་ཅི་མང་བསྟོད་པ་དང་བཅས། གདུགས་དཀར་མཆོག་གྲུབ་མ་ཚར་
གཅིག་དང་ཀུན་གཟིགས་ལྔ་ཆེན་པོས་མཛད་པའི་གདུགས་ཐུང་དུ་གྲགས་པ་ཁ་ཤས། ཡིད་བཞིན་ནོར་བུ་ལྟ་བུའི་མན་ངག་བཅུ་གསུམ་སྟེ་བསམ་ལྷུན་དུ་གྲགས་པ་རྒྱས་པ་དང་། ཡང་བསམ་ལྷུན་བསྡུས་པ་དང་གུ་རུ་
སིདྡྷི་སོགས་ཅི་འགྲུབ། མ་ཎི་སྟོང་ཚོ་གཅིག་དང་ཅི་འགྲུབ་རེ་ཐུགས་དམ་ཆག་མེད་མཛད་དོ། །དགོང་ཐུན་ལ་སྐྱབས་མགོན་ཐམས་ཅད་མཁྱེན་པ་རིན་པོ་ཆེ་མཛད་པའི་ལམ་བཏུས་ལུས་དཀྱིལ་ཟུང་འབྲེལ་ཉམས་
བཞེས་མཛད་དོ། །དེ་ནས་མཛེས་རྒྱན་གུར་ཞལ་ལྷ་གསུམ་གྱིས་གཙོས། དཔལ་ལྡན་དམག་ཟོར་རྒྱལ་མོ། རྒྱལ་ཆེན་རྣམ་སྲས། དུར་ཁྲོད་བདག་པོ། སྐུ་ལྔ། ཙེ་དམར། ཧོར་མོ། ནོར་བདག །མ་གཟའ་དམ་གསུམ་
* སོགས་ཀྱི་གཏོར་ཆོག་དང་གསོལ་འཕྲིན་ཆ་ཚང་མཛད། སྲོད་ཐུན་ལ་ལམ་བཏུས་བསྡུས་པ་དང་ལུས་སྦྱིན་སོགས་ཀྱི་ཐུགས་དམ་མཛད་པའི་མཇུག་ཏུ་བཟང་པོ་སྤྱོད་པའི་སྨོན་ལམ་ལ་སོགས་པས་དགེ་རྩ་གང་བྱས་གོང་
IES



རོལ་བའི་རྡོ་རྗེའི་གསུང་འབུམ།
འཕེལ་མཛད་ནས། སེམས་ཅན་ཐམས་ཅད་ཀྱི་རྣམ་མཁྱེན་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཐོབ་པའི་ཆེད་དུ་བསྔོ་སྨོན་རྒྱ་ཆེར་བགྱིས་ཏེ་འཁོར་གསུམ་མི་དམིགས་པའི་རྒྱས་འདེབས་པ་སོགས་ཉིན་རེ་རེ་
བཞིན་དགེ་སྦྱོར་དེ་རྣམས་ཆག་མེད་དུ་ཐུགས་དམ་ཉམས་བཞེས་མཛད་པ་ལགས་ཏེ། དེ་ཡང་ཉིན་རེ་རེ་ཟུང་རེ་ཙམ་ལ་བརྩོན་པ་དྲག་ཏུ་བསྟེན་ཀྱང་དེ་ལས་བག་ཡངས་སུ་འཇོག་པ་ལྟ་བུ་མ་ཡིན་པར། རྣམ་པ་ཀུན་ཏུ་
གཉིད་དང་བྲེ་མོའི་གཏམ་དང་རྣམ་གཡེང་རྩེད་འཇོ་ལ་སོགས་པས་མི་བརྫུ་བར་བསམ་གཏན་གྱི་སྤྱོད་ལམ་རྣམ་པར་དག་པས་སྐུ་ཚེའི་སྟོད་ནས་ཐ་མ་ཐུགས་དགོངས་ཞི་བ་ཆོས་དབྱིངས་སུ་གནས་ཚུལ་བསྟན་པའི་བར་
དུ་ཐུགས་དམ་ཉམས་བཞེས་ཆག་མེད་དུ་མཛད་པའོ། །མདོར་ན་དུས་གསུམ་རྒྱལ་བ་མ་ལུས་པའི་ཡེ་ཤེས་སྒྱུ་མའི་སྐུ་ཅན་བཀའ་དྲིན་མཚུངས་པ་མ་མཆིས་པ་དཔལ་ལྡན་བླ་མ་དམ་པ་འདི་ཉིད་ཀྱིས་མཚན་ལྡན་དགེ་
བའི་བཤེས་གཉེན་དམ་པ་དུ་མའི་ཞབས་ལ་གཏུགས་ནས། མདོ་སྔགས་ཀྱི་གཞུང་ལུགས་རབ་འབྱམས་ལ་མང་དུ་ཐོས་པ་མཛད་པ་དང་། སྒོ་དུ་མ་ནས་བསགས་སྦྱངས་ཕྱག་མཆོད་སྒྲིབ་སྦྱོང་སོགས་མཛད་པ་དང་།
དབེན་པ་བསྟེན་ནས་སྒྲུབ་པ་སྙིང་པོར་མཛད་དེ་ཉམས་དང་རྟོགས་པ་འཕེལ་ཚུལ་དང་། གདུལ་བྱ་མཆོག་དམན་འབྲིང་གསུམ་ལ་ཟབ་པ་དང་རྒྱ་ཆེ་བའི་ཆོས་དང་ཟང་ཟིང་གིས་བགོས་སྐལ་ཇི་ལྟར་སྩལ་བའི་ཚུལ་ལ་
512



དགུ་
༄༅། ། སོགས་རྒྱས་པར་འཕགས་པ་རྣམས་ཀྱིས་ཀྱང་སྤྱོད་ཡུལ་ལས་འདས་ན། ཕྱི་ནང་གི་རིག་གནས་ཀུན་ལ་མང་དུ་ཐོས་པ་ལྟ་ཅི་སྨོས། ཐ་ན་བེའུ་བུམ་ལག་མཐིལ་ཙམ་ཡང་མ་བསླབ་པའི་བྱམས་པ་བློ་ཆུང་བླུན་
རྨོངས་གཏི་འཐུག་བདག་ལྟ་བུས་མཐའ་དག་བརྗོད་པར་ག་ལ་ལངས། སྔར་བརྗོད་ཟིན་པ་རྣམས་ལ་ཡང་དཔྱོད་ལྡན་ཆོས་སྤྱན་ཡངས་པ་དག་གི་སྤྱན་ལམ་དུ་མི་མཛེས་པ་འབྱམས་ཀླས་ནའང་། བདག་ཐོས་མེད་བློ་ཆུང་
སྦུབས་འཐུམ་ཀྱི་གུ་དོག་མ་སངས་པའི་དབང་གིས་དེ་ཙམ་ལས་མ་འབྱོར་བ་ལགས་སོ། །སྨྲས་པ། རྒྱལ་ཀུན་སྤྱི་གཟུགས་ངག་དབང་མཁྱེན་པའི་གཏེར། །ངུར་སྨྲིག་འཆང་བའི་གར་གྱིས་རྣམ་རོལ་བ། །དམ་པའི་ཆོས་
ཀྱི་རྒྱལ་མཚན་འཛིན་པ་ལ། །མཚུངས་བྲལ་བཤེས་གཉེན་དམ་པར་གུས་ཕྱག་འཚལ། །གཞོན་ནུའི་དུས་ནས་བྱིས་པའི་སྤྱོད་པ་དོར། །རབ་ཏུ་བྱུང་ནས་འཕྲིན་ལས་བཞི་ལ་སྤྱོད། །ཞི་དུལ་ཁྲིམས་ལྡན་འདུལ་བ་འཛིན་
པའི་གཙོ། །གནས་བརྟན་ཆེན་པོའི་ཞབས་ལ་གུས་ཕྱག་འཚལ། །འདི་སྣང་ཆོས་ཀུན་ཧ་ལའི་དུག་དང་ནི། །སྲིན་མོའི་འཛུམ་བཞིན་མཐོང་ནས་ཞེན་པ་ལོག །དབེན་པ་བསྟེན་ནས་སྒྲུབ་ལ་དཀའ་ཐུབ་མཛད། །ཀུན་
# སྤང་ཆེན་པོའི་ཞབས་ལ་གུས་ཕྱག་འཚལ། །སྡུག་བསྔལ་གསུམ་གྱིས་མནར་བའི་འགྲོ་ཀུན་ལ། །བྱམས་དང་སྙིང་རྗེ་ཆེན་པོས་གཞན་དབང་གྱུར། །གཞན་དོན་སྒྲུབ་ལ་ནམ་ཡང་མི་ངལ་བའི། །སེམས་དཔའ་ཆེན་པོས་
513



རོལ་བའི་རྡོ་རྗེའི་གསུང་འབུམ།
ཞབས་ལ་གུས་ཕྱག་འཚལ། །གསང་སྔགས་ཐེག་ཆེན་དབང་བཞིས་རྒྱུད་སྨིན་ཏེ། །རྒྱུད་དང་མན་ངག་མཛོད་ལ་དབང་བསྒྱུར་ཞིང་། །རིམ་གཉིས་ཟབ་མོའི་རྟོགས་པ་མངོན་གྱུར་པའི། །རྣལ་འབྱོར་དབང་ཕྱུག་ཆེན་པོར་
གུས་ཕྱག་འཚལ། །ཇི་ལྟ་ཇི་སྙེད་ཆོས་ཀུན་འདོམས་པའི་ངག །དབང་བསྒྱུར་སྟོབས་བཅུ་མངའ་བ་མ་ལུས་པའི། །གསུང་ངག་ཆོས་ཀྱི་རྒྱལ་ས་འཛིན་པའི་གཙོ། །དཔལ་ལྡན་བླ་མའི་ཞབས་ལ་གུས་ཕྱག་འཚལ། །ལུང་
རྟོགས་ཡོན་ཏན་ནོར་གྱིས་ཐུགས་རྒྱུད་གཏམས། །ཟབ་རྒྱའི་དམ་ཆོས་སྒྲ་དབྱངས་ལྷང་ལྷང་སྒྲོགས། །མཐོང་བས་ཡིད་འཕྲོག་སྤྱོད་ལམ་ཞི་ཞིང་དུལ། །འགྲོ་བའི་འདྲེན་པ་མཆོག་ལ་གུས་ཕྱག་འཚལ། །མ་ལུས་འགྲོ་
བའི་མགོན་དང་སྐྱབས་ཀྱི་ཕུལ། །ཡོངས་རྫོགས་ཐུབ་བསྟན་གསལ་མཛད་སྒྲོན་མེ་ཆེ། །མཁས་གྲུབ་རྒྱ་མཚོའི་གཙུག་གི་ནོར་བུ་མཆོག །རྗེ་བཙུན་བླ་མའི་ཞབས་ལ་གུས་ཕྱག་འཚལ། །དྲན་པ་ཙམ་གྱིས་སྲིད་ཞིའི་ཚ་
གདུང་ཞི། །གསོལ་བ་བཏབ་པས་དངོས་གྲུབ་གྲུ་ཆར་གཡོ། །ནམ་ཡང་གཟིགས་པ་དུས་ལས་མི་ཡོལ་བའི། །སྐྱབས་མགོན་ཐུགས་རྗེའི་གཏེར་ལ་གུས་ཕྱག་འཚལ། །གདོད་ནས་རྣམ་དག་སྐུ་གསུམ་ལྷུན་གྲུབ་ཅིང་། །
གང་ལ་གང་འདུལ་ཐབས་ཀྱིས་སྐུར་སྤྲུལ་ནས། །ཕན་དང་བདེ་བའི་དགའ་སྟོན་སྟོང་འགྱེད་པ། །རིགས་བརྒྱའི་ཁྱབ་བདག་ཆེན་པོར་གུས་ཕྱག་འཚལ། །བདག་གཞན་ལུས་དང་ལོངས་སྤྱོད་དུས་གསུམ་དགེ། །ཀུན་
514



བཅུ་
ཟ༄༅། །བཟང་མཆོད་པའི་སྤྲིན་ལ་འགྲན་བཞིན་དུ། །ནམ་མཁའ་རབ་འབྱམས་བཀང་སྟེ་འབུལ་ལགས་ན། །བརྩེ་བ་ཆེན་པོས་དགྱེས་བཞིན་བཞེས་སུ་གསོལ། །ཐོག་མེད་དུས་ནས་སྒོ་གསུམ་མི་དགེའི་ལས། །ཁྱད་
པར་སྡོམ་པ་གསུམ་དང་འགལ་བའི་ཚོགས། །བཅས་རང་ཁ་ན་མ་ཐོ་བགྱིས་སོ་ཅོག །མགོན་པོ་ཁྱོད་ཀྱི་སྤྱན་སྔར་སྙིང་ནས་བཤགས། །བཤེས་གཉེན་དམ་པ་ཁྱེད་ཀྱིས་ལྔ་བདོའི་དུས། །འཁོར་ལོ་གསུམ་གྱི་བྱ་བ་མཛད་
པ་སོགས། །སྐྱེ་འཕགས་ཡོངས་ཀྱིས་མཆོག་ཏུ་བསྔགས་པའི་ཡུལ། །རླབས་ཆེན་དགེ་ཚོགས་བགྱིས་ལ་རྗེས་ཡི་རང་། །གང་ཐུགས་མཁའ་ལ་མཁྱེན་བརྩེའི་སྤྲིན་འཁྲིགས་ཤིང་། །བཟོད་དཀའ་ལས་ཉོན་ཚ་གདུང་ཀྱིས་
གཟིར་བའི། །གདུལ་བྱའི་ཞིང་ས་གང་ལ་གང་འཚམ་གྱི། །ཟབ་རྒྱའི་ཆོས་ཀྱི་སྦྲང་ཆར་དབབ་ཏུ་གསོལ། །ནམ་མཁའི་ཁྱོན་ཀུན་འགེངས་པའི་མགོན་མེད་འགྲོ། །ཡང་དག་རྫོགས་སངས་རྒྱས་ལ་རེག་པའི་བར། །
སྐྱབས་མཆོག་ཆོས་རྗེ་ཁྱོད་ཉིད་མི་ངལ་ཞིང་། །རྟག་པར་མྱ་ངན་མི་འདའ་བཞུགས་གསོལ་འདེབས། །འདི་ལྟར་བགྱིས་པའི་ལེགས་བྱས་འདིས་མཚོན་ནས། །དུས་གསུམ་བསགས་པའི་དགེ་ཚོགས་རྒྱ་མཚོ་བཅས། །
ལྟ་ མཚན་ཉིད་བཅུ་ལྡན་ཐེག་མཆོག་བཤེས་གཉེན་གྱིས། །མཉེས་བཞིན་རྗེས་སུ་འཛིན་པའི་རྒྱུ་རུ་བསྔོ། །དེང་ནས་བཟུང་སྟེ་ཚེ་རབས་ཀུན་ཏུ་བདག །རྗེ་བཙུན་བླ་མ་མཆོག་དང་མི་འབྲལ་ཞིང་། །ས་དང་ལམ་གྱི་བསྒྲོད་པ་
515



རོལ་བའི་རྡོ་རྗེའི་གསུང་འབུམ།
མཐར་ཕྱིན་ནས། །སྐུ་གསུམ་རྡོ་རྗེ་འཛིན་དབང་མྱུར་ཐོབ་ཤོག །ཅེས་པའང་མཇུག་ཏུ་གསོལ་བ་བཏབ་པའོ། །༧ རང་ཅག་གི་དཔལ་ལྡན་བླ་མ་དམ་པ་དམིགས་པ་མེད་པའི་ཐུགས་རྗེ་ཆེན་པོ་དང་ལྡན་པ་རིགས་དང་དཀྱིལ་འཁོར་རྒྱ་མཚོའི་
བྱེད་པོ་རྡོ་རྗེ་འཆང་དངོས། རྗེ་ངག་དབང་ཆོས་འཛིན་རིན་པོ་ཆེ་ཞལ་སྔ་ནས་ཀྱི་གསང་གསུམ་གྱི་མཛད་འཕྲིན་རྣམ་པར་ཐར་བ་རྒྱ་མཚོ་ལྟ་བུ་ལས་སྐྲའི་རྩེ་མོའི་ཆུ་ཐིགས་ཙམ་བླང་པ་སྐལ་བཟང་སྐྱེ་བོའི་ཚོགས་ཀྱི་དད་པའི་པདྨོ་བཞད་པའི་སྣང་བྱེད་ཅེས་བྱ་བ་
འདི་ནི། སྐྱབས་མགོན་ཉིད་ཀྱི་ཞལ་ནས་ཁོ་བོས་ལྷག་པའི་ལྷ་རྣམས་བསྙེན་ཅིང་ཉིན་གཅིག་གི་དགེ་སྦྱོར་ཀྱི་ཆ་རྣམས་སྐྱེས་བུ་དམ་པ་རྣམས་ཀྱིས་བླ་མེད་རྫོགས་བྱང་དུ་བསྔོ་བའི་ཆེད་དུ་ཐོ་ཡིག་ཅིག་ཕྲིས་ཞེས། གང་གི་སློབ་འབངས་ཀུན་ཀྱི་ཐ་ཤལ་ཐོས་མེད་
སྙོམ་ལས་མཁན་པོ་འདུ་གསུམ་པ་བདག་ལ་བཀའ་སྩལ་སྤྱི་བོར་ཕེབས་པ་གྱེན་ལྡོག་མ་ནུས་པ་དང་། ཉེ་གནས་ཞབས་དྲུང་དུ་འཁོད་པའི་བཤེས་གཉེན་རྣམས་ཀྱིས་ཀྱང་མཆོད་བརྗོད་ལ་སོགས་པར་བསྐུལ་བས་མཚམས་སྦྱར། རང་ཉིད་ཀྱིས་ཀྱང་དད་གུས་དྲག་
པོས་ཀུན་ནས་བསླངས་སྟེ་མཁས་པས་ཟོབ་བསྟོད་དང་བླུན་པོས་རྨོངས་ཞེན་ལྟ་བུ་མ་ཡིན་པར། བླ་མའི་ཡོན་ཏན་རྣམས་དྲན་བཞིན་དུ་མདོར་བསྡུས་གྲོང་ཚིག་གི་ལམ་ནས་བྲིས་པ་འདི་ལ་ཉེས་འགལ་ཅི་མཆིས་བླ་མ་ལྷ་དང་དཔྱོད་ལྡན་དག་གི་སྤྱན་སྔར་སྙིང་
ནས་བཤགས་ཤིང་། ལེགས་པའི་ཆ་ཕྲན་བུ་རེ་བདོག་ན་བདག་སོགས་སྐྱེ་བའི་ཕྲེང་བ་ཐམས་ཅད་དུ་མཚན་ལྡན་བླ་མ་དམ་པས་དགྱེས་བཞིན་རྗེས་སུ་བཟུང་ནས། ཟབ་རྒྱའི་ཆོས་ཚུལ་མཐའ་ཡས་པའི་སྣོད་དུ་གྱུར། གདམས་པའི་དོན་ཡང་ཕྱིན་ཅི་མ་ལོག་པར་
516



ཟླ༄༅། ། ཉམས་སུ་བླངས་ནས། ས་ལམ་གྱི་རྟོགས་པ་རིམ་གྱིས་བསྒྲོད་དེ་མཐར་ཐུག་སེམས་ཅན་ཐམས་ཅད་ཀྱི་ཡོན་གནས་བླ་ན་མེད་པ་རྣམ་མཁྱེན་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཐོབ་པའི་རྒྱུར་གྱུར་ཅིག །དགེའོ་སརྦ་མངྒ་ལཾ།
བཅུ་གཅིག་བྱོན།
517
པོད།



8Is
རོལ་བའི་རྡོ་རྗེའི་གསུང་འབུམ།



༄༅། །མཚན་ལྡན་བླ་མ་དམ་པའི་ཚོགས་ལ་གདུང་བའི་དབྱངས་ཀྱིས་གསོལ་བ་འདེབས་པའི་ཚུལ་མོས་ལྡན་དད་པའི་འཇུག་ངོགས་
གསང་གསུམ་བྱིན་རླབས་གྲུ་ཆར་འདྲེན་པའི་ལྕགས་ཀྱུ་ཞེས་བྱ་བ་བཞུགས་སོ། །
519



གཅིག་
རོལ་བའི་རྡོ་རྗེའི་གསུང་འབུམ།
༄༅། །ན་མོ་གུ་རུ་མཉྫཛྙཱ་ན་སཏྭཱ་ཡེ། བྱམས་ཆེན་སྤྲིན་སྔོན་འཁྲིགས་པའི་བ་གམ་གྱི་རུམ་ལས། །སྨིན་གྲོལ་གདམས་ངག་སྦྲང་ཆར་འཇོ་བ་ལ་དབང་འབྱོར། །བློ་གྲོས་བཟང་པོའི་
འདབ་སྟོང་བཞད་པ་ཡི་གཉེན་གཅིག །གདུལ་བྱ་རྒྱ་མཚོའི་དཔལ་མཆོག་བླ་མ་དེ་མཁྱེན་ནོ། །ཕུལ་བྱུང་བློ་གྲོས་བཟང་པོའི་དཀྱིལ་འཁོར་གྱི་རྩལ་རྫོགས། །འཇམ་དཔལ་དབྱངས་
ཀྱི་མཁྱེན་རབ་སྣང་བྱེད་ཀྱི་གཏེར་འཆང་། །བསྟན་འགྲོར་ཕན་བདེའི་ཉི་མ་འོད་པོ་ཆེའི་གཟི་ཡིས། །བཤད་སྒྲུབ་པད་ཚལ་རྒྱས་མཛད་བླ་མ་དེ་མཁྱེན་ནོ། །བྱམཾས་བརྩེ་བྱང་སེམས་
སྤྲིན་ཆེན་རོལ་པ་ཡི་གསེབ་ལས། །རིན་ཆེན་དཀོན་པའི་མཆོག་གྱུར་དམ་ཆོས་ཀྱི་ཆར་ཆེན། །ལེགས་ཕབ་གདུལ་བྱའི་ཞིང་སར་ཉམས་རྟོགས་ཀྱི་འབྲས་བཟང་། །འཕེལ་མཛད་
520



a
གཉིས་
༄༅། །མཚན་ལྡན་བླ་མ་དམ་པ་དེ་མཁྱེན་ནོ། །འཇམ་དབྱངས་བླ་མའི་བྱིན་རླབས་ཆུ་འཛིན་གྱི་ཀློང་ལས། །ལེགས་འོང་སྨིན་གྲོལ་ཆར་གྱིས་སྐལ་བཟང་གི་གདུལ་བྱའི། །བློ་
མཆོག་གསལ་བའི་འདབ་སྟོང་ཆེས་ཆེར་དུ་བཞད་ཅིང༌། །ཐུབ་བསྟན་རྒྱུ་མཚོའི་དཔལ་གྱུར་བླ་མ་དེ་མཁྱེན་ནོ། །འཇམ་དཔལ་དབྱངས་ཀྱི་མཁྱེན་རབ་འོད་སྟོང་གི་གཟི་ཡིས།
ངག་གི་དབང་པོའི་འདབ་སྟོང་བཞད་པ་ཡི་དཔལ་ལས། །སྐལ་བཟང་བུང་ཚོགས་སྨིན་གྲོལ་སྦྲང་རྩི་ཡི་འབྱོར་བས། །ཚིམ་མཛད་ཟླ་བྲལ་རྡོ་རྗེ་འཆང་དངོས་དེ་མཁྱེན་ནོ། །དག་དང་
མ་དག་ཐ་དད་ཟབ་འབྱམས་ཀྱི་ཞིང་ན། །སྣ་ཚོགས་གཟུགས་སྐུའི་བཀོད་པ་རབ་འབྱམས་སུ་བརྡལ་བས། །གང་འཚམ་ཐབས་མཁས་མཛད་བཟང་རབ་འབྱམས་ཀྱི་དཔལ་ལས། །
521
པོད།



རོལ་བའི་རྡོ་རྗེའི་གསུང་འབུམ།
སྐལ་ལྡན་གདུལ་བྱ་རབ་འབྱམས་འདྲེན་མཁས་རྣམས་མཁྱེན་ནོ། །སྒོ་གསུམ་ཁྲིམས་ཀྱིས་བསྡོམ་པའི་བཙུན་པ་ཡི་མཆོག་གྱུར། །འགྲོ་ཀུན་ཐུགས་རྗེས་བསྐྱོངས་བའི་བྱང་སེམས་ཀྱི་མཆོག་གྱུར། །རིམ་གཉིས་ལམ་ལ་
གཞོལ་བའི་རྣལ་འབྱོར་གྱི་མཆོག་གྱུར། །རྣམ་གྲོལ་ལམ་བཟང་སྟོན་པའི་བླ་མ་རྣམས་མཁྱེན་ནོ། །དུས་གསུམ་རྒྱལ་ཀུན་ལས་ལྷག་བཀའ་དྲིན་ནི་མཚུངས་མེད། །ཐུགས་རྗེ་བྱིན་རླབས་དངོས་གྲུབ་རྒྱ་མཚོ་ཡི་གཏེར་
མཛོད། །རབ་འབྱམས་དཀྱིལ་འཁོར་ལྷ་ཚོགས་སྤྲོ་བསྡུ་ཡི་བྱེད་པོ། །རྡོ་རྗེ་འཆང་དངོས་དཔལ་ལྡན་བླ་མ་རྣམས་མཁྱེན་ནོ། །དུས་གསུམ་རྣམ་འདྲེན་རྒྱལ་བ་རྒྱ་མཚོ་ནི་ཀུན་འདུས། །ཟབ་རྒྱའི་མདོ་སྔགས་ཆོས་མཛོད་རྒྱ་
མཚོ་ནི་ཀུན་འདུས། །ཉན་རང་བྱང་སེམས་དགེ་འདུན་རྒྱ་མཚོ་ནི་ཀུན་འདུས། །བསླུ་མེད་མཆོག་གསུམ་ཡོངས་འདུས་བླ་མ་རྣམས་མཁྱེན་ནོ། །བརྒྱུད་གསུམ་བླ་མ་རིག་འཛིན་རྒྱ་མཚོ་ནི་ཀུན་འདུས། །ཞི་ཁྲོའི་དཀྱིལ
# འཁོར་ཡི་དམ་རྒྱ་མཚོ་ནི་ཀུན་འདུས། །འཕྲིན་ལས་དབང་ཕྱུག་མཁའ་འགྲོ་རྒྱ་མཚོ་ནི་ཀུན་འདུས། །རྩ་གསུམ་སྤྱི་དཔལ་མཚུངས་མེད་བླ་མ་རྣམས་མཁྱེན་ནོ། །ཡེ་ཤེས་སྤྱན་ལྡན་ཆོས་སྐྱོང་རྒྱ་མཚོ་ནི་ཀུན་འདུས།
དགོས་འདོད་ཆར་འབེབས་ནོར་ལྷ་རྒྱ་མཚོ་ནི་ཀུན་འདུས། །འདི་ཕྱི་གཏན་གྱི་སྐྱབས་གནས་རྒྱ་མཚོ་ནི་ཀུན་འདུས། །སྐྱབས་མཆོག་ཡོངས་འདུས་སྤྱི་དཔལ་བླ་མ་རྣམས་མཁྱེན་ནོ། །དགྱེས་མཛད་རྡོ་རྗེའི་གསང་གསུམ
522
1•



གསུམ་
༄༅། །རྣལ་འབྱོར་ལ་དབང་འབྱོར། །འཇམ་དཔལ་ཁྲོ་བོའི་ཏིང་འཛིན་མཐུ་དཔལ་གྱི་ཞལ་མཐོང་། རྡོ་རྗེ་བཙུན་མོའི་དགའ་བཞིའི་མྱུར་ལམ་ལ་བརྟེན་ནས། །མཁའ་སྤྱོད་ཞིང་མཆོག་བསྒྲོད་པའི་བླ་མ་རྣམས་
མཁྱེན་ནོ། །མཁྱེན་ནོ་མཚུངས་མེད་བླ་མ་དམ་པ་རྣམས་མཁྱེན་ནོ། །མཁྱེན་ནོ་སྨིན་གྲོལ་གདམས་པའི་གཏེར་འཛོད་རྣམས་མཁྱེན་ནོ། །མཁྱེན་ནོ་མཁས་གྲུབ་བྱེ་བའི་གཙུག་རྒྱན་རྣམས་མཁྱེན་ནོ། །མཁྱེན་ནོ་མཆོག་
གསུམ་སྤྱི་གཟུགས་བླ་མ་རྣམས་མཁྱེན་ནོ། །མཐོང་བའི་མོད་ལ་དད་པས་བ་སྤུ་ཀུན་གཡོ་ཞིང་། །ཐོས་པའི་མོད་ལ་སྨིན་གྲོལ་བདུད་རྩི་ཡི་ཆར་འབེབས། །དྲན་པའི་མོད་ལ་གསང་གསུམ་བྱིན་རླབས་རང་འཇུག་པའི།
ཕ་མཆོག་བླ་མ་རྣམས་ནི་དྲན་ཡུལ་དུ་གྱུར་སོང་། །ཀྱེ་མ་མ་དག་མུན་པའི་སྨག་རུམ་གྱི་ཁྲོད་ན། །སྙིགས་མའི་རྒུད་ཚོགས་དུ་མས་ཉིན་བཞིན་དུ་མནར་བའི། །ཉམ་ཐག་སྐྱབས་བྲལ་མགོན་མེད་བདག་ཅག་གི་འདྲེན་པ། །
སུ་ལ་བཅོལ་དང་སྡུག་ཡུས་སུ་ཞིག་ལ་ཞུའོ། །ཨ་ཧོ་སྐྱབས་མཆོག་ཡོངས་འདུས་དྲིན་ཆེན་གྱི་བླ་མ། །རྣམ་མཁྱེན་ལམ་བཟང་སྟོན་རྣམས་གང་ཞིག་ན་བཞུད་དང་། །ད་ལྟ་བདེ་ཆེན་དག་པའི་ཞིང་ཁམས་ནི་གར་བཞུགས། །
བདག་ཅག་ཐུགས་རྗེས་འཛིན་པའི་སྐལ་བ་ཞིག་ཡོད་དམ། །མ་རིག་ཉོན་མོངས་དྲག་པོའི་གཞན་དབང་དུ་གྱུར་བའི། །སྙིགས་འགྲོའི་ཚོགས་རྣམས་སྡུག་བསྔལ་གཅོང་རོང་དུ་དོར་ནས། །ཕུན་ཚོགས་ཞི་བདེའི་དཔལ་
523



ཡོན་ལྡན་པ་ཡི་ཞིང་དུ། །ཡུན་རིང་བཞུགས་འདི་དམ་པའི་ངང་ཚུལ་རང་མ་ལགས། །དམུ་རྒོད་གདུལ་དཀའི་འགྲོ་རྣམས་བསྒྲལ་བ་ཡི་ཕྱིར་དུ། །དཔག་མེད་བསྐལ་བའི་གོང་ནས་ཐུགས་བསྐྱེད་དང་སྨོན་ལམ། །མཛད་
པ་མིན་ན་དག་པའི་ཞིང་མཆོག་ལ་དབང་བསྒྱུར། །ས་དང་ལམ་གནས་འཕགས་ཚོགས་བསྒྲལ་ཡང་ནི་ཅི་དགོས། །ལྔ་བདོའི་འགྲོ་བ་སྒྲོལ་བའི་བཤེས་གཉེན་གྱི་ཚོགས་ལ། །ནམ་ཡང་འགྱུར་བ་མེད་པའི་དད་གུས་
ངང་ནས། །གདུང་བའི་དབྱངས་ཀྱིས་གསོལ་བ་ཡང་ཡང་དུ་འདེབས་ན། །མཁྱེན་པས་གཟིགས་ལ་བརྩེ་ཆེན་ཐུགས་རྗེ་ཡིས་དགོངས་ཤིག །རྒྱལ་བའི་བསྟན་པ་རིན་ཆེན་ཕྱོགས་ཀུན་ཏུ་དར་བའི། །སྒྲུབ་པའི་སྡེ་ཆེན་
ཐུབ་བསྟན་དགེ་འཕེལ་གྱི་གླིང་འདིར། །བདག་ཅག་མགོན་དུ་འབྱོན་པའི་ཐབས་ཚུལ་ལ་དགོངས་ནས། །གསང་བ་གསུམ་གྱི་བྱིན་མཆོག་རླབས་པོ་ཆེ་ཕོབ་ལ། །ཐུགས་བསྐྱེད་དག་པའི་དབྱིངས་རུམ་མཐོན་པོ་ཡི་ཀློང་
ལས། །གཟུགས་སྐུའི་བཀོད་པ་ཟླ་ཤེལ་དབང་པོ་ཡི་འཕྲུལ་གྱིས། །གདུལ་བྱའི་མོས་བློའི་ཆུ་མཚོར་
ར་དུ་མ་རུ་སྣང་བས། །དམ་ཆོས་བདུད་རྩིའི་དགའ་སྟོན་ཆད་མེད་དུ་སྩོལ་དང་། །གང་གི་སྐུ་གསུང་ཐུགས་ཡོན་འཕྲིན་
ལས་ནི་རྒྱ་མཚོའི། །རྣམ་སྤྲུལ་བསམ་འདས་མཛད་འཕྲིན་དཔག་ཡས་ཀྱི་དཔལ་གྱིས། །གང་ལ་གང་འདུལ་སྐལ་བ་ཇི་བཞིན་དུ་བྱོན་ནས། །བསྟན་འགྲོའི་དོན་ཆེན་མཛད་ཕྱིར་གསོལ་བ་རང་འདེབས་སོ། །སྐྱབས་
524
རོལ་བའི་རྡོ་རྗེའི་གསུང་འབུམ།



བཞི་
ཟ༄༅། ། མཆོག་རྣམས་ཀྱི་གསང་གསུམ་ཡོན་ཏན་གྱི་སྣང་བརྙན། །ཡིད་ཀྱི་ཨ་དར་ཤ་རུ་ཉིན་མཚན་ཀུན་བཀྲ་བཞིན། །གདུང་བའི་ཡུས་ཀྱིས་གསོལ་བ་ཡང་ཡང་དུ་བཏབ་འབྲས། །ད་ལྟ་མངོན་དུ་མཐོང་བའི་སྐལ་བ་
ཞིག་སྩོལ་དང༌། །མཚུངས་མེད་དམ་པ་རྣམས་ཀྱི་མཐུ་བྱིན་གྱིས་རླབས་ཀྱི། །བདག་རྒྱུད་ཡོངས་སུ་སྨིན་ཅིང་ཐོས་བསམ་དང་སྒོམ་ལ། །རང་དབང་འབྱོར་ནས་ཐུབ་བསྟན་འཛིན་མའི་ཁྱོན་ཡངས་པོར། །བཤད་སྒྲུབ་
དགའ་ཚལ་བཞད་པའི་དཔལ་མཆོག་རང་སྩོལ་དང་། །ཕན་བདེའི་ཉི་མ་དབང་པོའི་ཕྱོགས་ཉིད་དུ་རིང་ཡང་། །ཐུགས་རྗེའི་བྱིན་རླབས་གཟི་ཡི་སྐྱ་རེངས་ལ་བརྟེན་ནས། །གསང་གསུམ་དཀྱིལ་འཁོར་ཡོངས་རྫོགས་
འཕྲིན་ལས་ཀྱི་འོད་སྟོང་། །གདུལ་བྱའི་ཞིང་ལ་སྤྲོ་བའི་སྐལ་བཟང་ཞིག་བྱུང་ན། །མཁའ་ཁྱབ་སྐྱེ་རྒུ་མ་ལུས་བདེ་སྐྱིད་ཀྱི་འབྱུང་གནས། །ཐུབ་བསྟན་སྤྱི་དང་ཁྱད་པར་ས་སྐྱ་བའི་བསྟན་པ། །ཕྱོགས་དུས་ཀུན་ཏུ་དར་ཞིང་
རྒྱས་པ་ཡི་ཕྱིར་དུ། །རྡོ་རྗེ་གསུམ་གྱི་བྱིན་རླབས་དུས་རྟག་ཏུ་སྩོལ་དང་། །ཉམ་ཆུང་སློབ་བུ་བདག་གིས་ཉིན་མཚན་ཀུན་ཡང་ཡང་། །གསོལ་བཏབ་རེ་སྨོན་ཇི་བཞིན་བརྩེ་ཆེན་གྱིས་དགོངས་ནས། །འདི་ཕྱི་བར་དོ་ཀུན་ཏུ་
# ཐུགས་རྗེ་ཡི་ལྕགས་ཀྱུས། །ནམ་ཡང་མ་གཏོང་འདྲེན་པའི་དེད་དཔོན་རང་མཛོད་ཅིག །སྐྱེ་དང་ཚེ་རབས་པདྨོའི་ཕྲེང་བ་ཡི་དཔལ་དུ། །སྐྱབས་མགོན་ཐུགས་རྗེའི་གཏེར་ཆེན་མཆོག་རྣམས་ནི་དགྱེས་བཞིན། །དུས་ཀུན་
525



རོལ་བའི་རྡོ་རྗེའི་གསུང་འབུམ།
རྗེས་བཟུང་མདོ་སྔགས་ཆོས་མཛོད་ཀྱི་བདུད་རྩིར། །ཅི་དགར་ལོངས་སུ་སྤྱོད་པའི་སྐལ་ལྡན་དུ་གྱུར་ཅིག །དེང་ནས་མཚན་ལྡན་བླ་མ་སྤྱི་གཙུག་ཏུ་བཀུར་ནས། །མཉེས་པ་གསུམ་གྱིས་མཉེས་ཤིང་དགོངས་བཞེད་ལ་
གནས་ནས། །ལམ་ལྔ་ས་བཅུའི་མཐར་སོན་དོན་གཉིས་ཀྱི་དཔལ་མཆོག །སྐུ་གསུམ་བླ་མའི་གོ་འཕང་ཐོབ་པ་རུ་སྨོན་ནོ། །མཚན་ལྡན་བླ་མ་རྣམས་ཀྱི་ཐུགས་དབྱིངས་ཀྱི་མཁའ་ལ། །མཁྱེན་བརྩེ་ནུས་པའི་ཆུ་འཛིན་
འབུམ་ཕྲག་གི་ཁྲོད་ནས། །བཀྲ་ཤིས་དཔལ་གྱི་མེ་ཏོག་ཆར་ཆེན་རྣམས་སྙིལ་བཞིན། །ས་གསུམ་དགེ་ལེགས་རྒྱ་མཚོས་ཁྱབ་པ་རུ་ཤོག་ཅིག །༧ ཅེས་མཚན་ལྡན་བླ་མ་དམ་པའི་ཚོགས་ལ་གདུང་བའི་དབྱངས་ཀྱི་གསོལ་བ་འདེབས་
པའི་ཚུལ་མོས་ལྡན་དད་པའི་འཇུག་ངོགས་གསང་གསུམ་བྱིན་རླབས་འདྲེན་པའི་ལྕགས་ཀྱུ་ཞེས་བྱ་བའི་འདི་ནི། རྗེ་བཙུན་རྣལ་འབྱོར་དབང་ཕྱུག་གིས་བྱིན་གྱིས་བརླབས་པའི་གནས་མཆོག་ཐུབ་བསྟན་དགེ་འཕེལ་གླིང་གི་མཆེད་གྲོགས་དམ་པ་བསླབ་གསུམ་
ནོར་གྱི་མཛོད་འཛིན་ཤཱཀྱའི་དགེ་སྦྱོང་ཆོས་འབྱོར་ཞེས་འབོད་པའི་བཙུན་པ་དེའི་འཕྲིན་ལམ་ནས་ནན་བསྐུལ་མཛད་པས་བཀའ་ལྡོག་མིན་ཙམ་དུ། ཆོས་མེད་ཐ་ཤལ་དྲེད་པོ་རོལ་མིང་བས་གང་ཤར་ཆལ་མ་ཆོལ་དུ་སུག་ལས་བགྱིས་ཤིང་གསོལ་བ་བཏབ་པའོ། །
དགེའོ། ། ༈ ཨོཾ་སྭ་སྟི། འཇམ་དབྱངས་ཀུན་དགའ་བསྟན་པའི་རྒྱལ་མཚན་དཔལ། འཇམ་དབྱངས་སྒྱུ་འཕྲུལ་བློ་གསལ་རྒྱ་མཚོའི་མགོན། །འཇམ་དབྱངས་རྣམ་རོལ་ཚུལ་ཁྲིམས་རྒྱ་མཚོའི་སྡེ། །འཇམ་དབྱངས་
526



Ju
༄༅། །རྣམ་སྤྲུལ་གསུམ་ལ་གསོལ་བ་འདེབས། །འཇམ་དབྱངས་བླ་མས་དགྱེས་བཞིན་རྗེས་བཟུང་ནས། །འཇམ་དབྱངས་གོང་མའི་མདོ་སྔགས་ཆོས་ཀྱི་མཛོད། །འཇམ་དབྱངས་ཐུགས་བཅུད་དྲི་མེད་བཤད་སྒྲུབ་
ཀྱི། །འཇམ་དབྱངས་ས་བསྟན་འཛིན་ལ་ཟླ་བྲལ་ཤོག །༧ ཅེས་རྣལ་འབྱོར་དབང་ཕྱུག་གིས་བྱིན་གྱིས་བརླབས་པའི་གནས་མཆོག་ས་སྒང་པའི་གདུང་རབས་དམ་པ་རྣམ་གསུམ་གྱི་མཚན་བཀྲ་ཚང་བའི་གསོལ་འདེབས་སྨོན་ཚིག་བཅས་པ་ཞིག་
དགོས་ཞེསཾ། གསོ་བ་རིག་པའི་གཞུང་ལུགས་ལ་མཁྱེན་སྤྱན་ཡངས་པ་དགེ་སློང་ཀུན་དགའ་རྒྱལ་མཚན་གྱི་ཐུགས་བཞེད་མ་ལྡོག་ཙམ་དུ། རྨོངས་རྟུལ་ཐ་ཤལ་རོལ་མིང་བས་གང་ཤར་དབེན་གནས་མཁའ་སྤྱོད་བདེ་ཆེན་གླིང་ནས་གསོལ་བ་བཏབས་པ་
དགེ ། ༈ མཁྱེན་རབ་འཇམ་དཔལ་དབྱངས་དངོས་ངུར་སྨྲིག་གར། །ཚུལ་ཁྲིམས་དག་གཙང་འཆད་རྩོད་རྩོམ་ལ་མཁས། །སྐལ་བཟང་ཐར་འདོད་རྒྱུ་མཚོའི་དཔལ་དུ་ཤར། །བསྟན་འགྲོའི་རྩ་ལག་དམ་པར་གསོལ་བ་
འདེབས། །༧ ཞེས་པའང་མཁྱེན་དཔྱོད་དམ་ལྡན་སེང་ཀུན་དགའ་རྒྱལ་མཚན་གྱི་བཞེད་ངོར། གྱི་ན་པ་རོལ་མིང་པས་སོ། །དགེའོ། ། ༈ འཇམ་དབྱངས་བླ་མས་རྗེས་བཟུང་སྤོབས་པ་ཐོབ། །བསླབ་གསུམ་ནོར་ལྡན་ལུང་རིགས་བྱེ་བའི་
ཤ་ གཏེར། །ཐར་འདོད་རྒྱ་མཚོའི་འདྲེན་པ་ཟླ་མེད་པ། །མཚུངས་མེད་དམ་པའི་ཞབས་ལ་གསོལ་བ་འདེབས། །༧ ཞེས་པའང་དམ་པའི་མཚན་རྟགས་ཕུན་སུམ་ཚོགས་པ་མངའ་བའི་སྐྱེས་མཆོག་དེ་ལ་གསོལ་བ་འདེབས་ཚིག་འདི་ཡང་རོལ་
527



རོལ་བའི་རྡོ་རྗེའི་གསུང་འབུམ།
རྡོར་བས་སོ། །དགེའོ། ། ༈ ན་མོ་གུ་རུ་མཉྫཤྲཱི་ཡེ། མཐའ་ཀླས་གདུལ་བྱ་ཀུན་ནས་དགའ་བའི་དཔལ། །ལུང་རྟོགས་བསྟན་པའི་རྒྱལ་མཚན་འཛིན་པའི་གཙོར། །མ་སྨད་འཕྲིན་ལས་བཟང་པོའི་དཔལ་ཡོན་ཅན། །མཚན་
ལྡན་སྐྱེས་མཆོག་དམ་པར་གསོལ་བ་འདེབས། །དམིགས་མེད་བྱམས་བརྩེའི་མཁའ་ཀློང་ཡངས་པ་ལ། །གླིང་བཞིའི་མུན་སེལ་གྲུགས་པའི་རྟ་བདུན་འབར། །འཕྲིན་ལས་འོད་རྣོན་ཟེར་སྟོང་ཕྱོགས་བརྒྱར་འཕྲོས། །
སྐྱབས་མཆོག་དམ་པའི་མགོན་ལ་གསོལ་བ་འདེབས། །གདམས་ངག་སྣང་བའི་གཏེར་ལ་དབང་བསྒྱུར་མཁན། །བཟང་པོའི་འཕྲིན་ལས་གདུལ་བྱའི་མགོན་དུ་ཤར། །ལུང་རྟོགས་པདྨའི་ཚལ་བཞད་ཆོས་མཛོད་
དཔལ། །ལྷུན་གྲུབ་ཉིན་བྱེད་དབང་པོར་གསོལ་བ་འདེབས། །བྱམས་བརྩེའི་མངའ་བདག་འདྲེན་པ་ཕུལ་དུ་ཕྱིན། །དཀོན་མཆོག་རིན་ཆེན་རྣམ་གསུམ་གཙུག་གི་རྒྱན། །རྨད་བྱུང་མཛད་འཕྲིན་བཟང་པོའི་དཔལ་
མངའ་བར། །གདུལ་བྱ་རྒྱ་མཚོའི་མགོན་ལ་གསོལ་བ་འདེབས། །རིག་འཛིན་མཁའ་འགྲོའི་གཙོ་མཆོག་པདྨ་འབྱུང་། །གང་དང་དབྱེར་མེད་མཐུ་སྟོབས་ནུས་པ་འབར། །མཁས་གྲུབ་རྒྱ་མཚོ་དགྱེས་མཛད་རྣལ་
འབྱོར་བ། །རྡོ་རྗེ་འཛིན་བདག་ཆེན་པོར་གསོལ་བ་འདེབས། །རྨད་བྱུང་གདམས་ངག་མཛོད་ཀྱིས་ཐུགས་རྒྱུད་གཏམས། །རིམ་གཉིས་ལམ་ལ་དབང་བསྒྱུར་བརྟན་པ་ཐོབ། །ཉམས་རྟོགས་ཡོན་ཏན་དཔལ་གྱི་
8Z5



4
དྲུག་
༄༅། ། དགོངས་ཀློང་ཟབ། །མཛད་བཟང་མཁའ་ལྟར་ཁྱབ་ལ་གསོལ་བ་འདེབས། །དམིགས་མེད་བྱམས་ཆེན་ཐུགས་རྗེས་གདུག་པ་འདུལ། །བློ་གྲོས་མཁྱེན་རྟོགས་ནུས་པའི་རྣོ་མཚོན་གྱིས། །མ་རིག་བདག་
འཛིན་འཇོམས་པའི་མཛད་བཟང་ཅན། །གདུལ་བྱ་རྒྱ་མཚོའི་མགོན་ལ་གསོལ་བ་འདེབས། །མཐའ་ཡས་སྐལ་བཟང་གདུལ་བྱའི་དགཽའ་ཚལ་དུ། །རྨད་བྱུང་མཁྱེན་བརྩེའི་ཆུ་ཁུར་འབུམ་འཁྲིགས་ཏེ། །རྣམ་དག་
དབང་བཞིའི་ཆོས་ཆར་འབེབས་མཛད་པའི། །མཚུངས་མེད་དཔལ་ལྡན་བླ་མར་གསོལ་བ་འདེབས། །རིན་ཆེན་བྱང་ཆུབ་སེམས་ཀྱི་གཏེར་ཁ་ཕྱེ། །ཟབ་དོན་གདམས་ངག་དབང་གི་རྒྱལ་པོ་དེ། །སྔོན་སྦྱང་བསོད་
ནམས་མཆོག་གི་བགོ་སྐལ་ཐོབ། །དོན་གཉིས་ལྷུན་གྱིས་འགྲུབ་ལ་གསོལ་བ་འདེབས། །སྔོན་གོམས་ཐུགས་བསྐྱེད་བཟང་པོའི་མཐུ་དཔལ་ལས། །ལེགས་བསྐྲུན་སྙན་བརྒྱུད་གོདམས་ངག་བང་མཛོད་ལ། །དབང་
བསྒྱུར་ཟབ་ཆོས་འཛིན་སྐྱོང་སྤེལ་བ་ལ། །ཟླ་བྲལ་མཚན་ལྡན་དམ་པར་གསོལ་བ་འདེབས། །རབ་འབྱམས་མདོ་སྔགས་གཞུང་བརྒྱ་མང་དུ་ཐོས། །ཕུལ་བྱུང་བློ་གྲོས་བཟང་པོའི་སྤོབས་པ་མཐོ། །ལུང་རྟོགས་བསྟན་པ་
སྒྲ་ རྒྱ་མཚོའི་དཔལ་འཛིན་པ། །བཤེས་གཉེན་དམ་པའི་ཞབས་ལ་གསོལ་བ་འདེབས། །མདོ་སྔགས་ཆོས་ཚུལ་ངག་ལ་དབང་འབྱོར་ཞིང་། །མ་ངེས་མཛད་སྤྱོད་དུ་མས་གདུལ་བྱ་འདུལ། །སྦས་པའི་ཚུལ་གྱིས་ཐུབ་པའི་
529



རོལ་བའི་རྡོ་རྗེའི་གསུང་འབུམ།
བསྟུན་པ་མཆོག །རྒྱས་མཛད་བཤེས་གཉེན་དམ་པར་གསོལ་བ་འདེབས། །ཕུལ་བྱུང་བྱམས་པའི་ཐུགས་རྒྱུད་ཞི་ཞིང་དུལ། །དྲི་མེད་ངག་གི་དབང་པོའི་མཁྱེན་རབ་རྒྱས། །ཟླ་བྲལ་ཡོན་ཏན་དཔལ་གྱི་མངོན་པར་
མཐོ། །མཚུངས་མེད་བློ་གསལ་རྒྱ་མཚོར་གསོལ་བ་འདེབས། །རབ་འབྱམས་མདོ་སྔགས་རིག་གཞུང་གདམས་ངག་ལ། །དབང་འབྱོར་སྐལ་བཟང་གདུལ་བྱའི་འདྲེན་པ་མཆོག །རྨདཾ་བྱུང་དགེ་ལེགས་འཕེལ་བའི་
དཔལ་མངའ་བ། །བསྟན་འཛིན་རྒྱ་མཚོའི་གཙོ་ལ་གསོལ་བ་འདེབས། ། ༈ ཨོཾ་སྭ་སྟི། ཕུལ་བྱུང་ངག་གི་དབང་པོའི་དཔག་བསམ་ལྗོན། །ཟབ་རྒྱའི་མདོ་སྔགས་ལོ་འདབ་མཆོག་ཏུ་རྒྱས། །ཡོན་ཏན་འབྲས་བུའི་ཁུར་
གྱི་བརྗིད་དང་ལྡན། །གདུལ་བྱ་རྒྱ་མཚོའི་དཔལ་ལ་གསོལ་བ་འདེབས། །བྱམས་པའི་མཁའ་དབྱིངས་མཁྱེན་བརྩེའི་ཆུ་འཛིན་འཁྲིགས། །རིན་ཆེན་དཀོན་པའི་མཆོག་གྱུར་ཟབ་རྒྱའི་ཆར། །འབེབས་མཁས་གདུལ་
# བྱའི་བློ་གྲོས་དགའ་ཚལ་བཞད། །ཉམས་རྟོགས་འབྲས་བཟང་བསྐྲུན་ལ་གསོལ་བ་འདེབས། །མཁྱེན་རབ་དབང་ཕྱུག་ཀུན་དགའི་མཁའ་དབྱིངས་ངོར། །ལུང་རྟོགས་བསྟན་པའི་འོད་རྣོན་འབུམ་ཕྲག་གཟིས། །གདུལ་
བྱའི་བློ་མུན་སེལ་མཛད་རྣམ་དཔྱོད་ཚལ། །སྦྲང་རྩིའི་རྒྱལ་མཚན་བཞད་ལ་གསོལ་བ་འདེབས། །འཇམ་དབྱངས་མཁྱེན་བརྩེའི་སྤྲིན་སྔོན་རོལ་བ་ལས། །བློ་གསལ་མདོངས་མཐའི་ཚོགས་རྣམས་ཀུན་དགའི་དཔལ།
53()
འི་



བདུན་
༄༅། ། །ལེགས་བཤད་རྒྱུ་མཚོའི་རྔ་གསང་སྙན་པའི་སྒྲས། །རྣམ་དཔྱོད་འདབ་བརྒྱ་བཞད་ལ་གསོལ་བ་འདེབས། །འཇམ་དབྱངས་མཁྱེན་དཔྱོད་རབ་ཡངས་འཛིན་མའི་ཁྱོན། །ཚུལ་ཁྲིམས་དྲི་བསུང་འཐུལ་བའི་
ཚལ་གྱིས་བརྒྱན། །ཐར་འདོད་རྒྱུ་མཚོའི་བུང་བ་གར་གྱིས་བྲེལ། །ཟབ་བརྒྱའི་དབྱངས་སྙན་འདྲེན་ལ་གསོལ་བ་འདེབས། །འཇམ་དབྱངས་རྡོ་རྗེ་རྣོན་པོའི་ས་འཛིན་སྤོར། །དྲི་མེད་ལུང་རིགས་ཉི་ཟླའི་སྐ་རག་འཆང་།
རྣམ་སད་རྒྱུ་མཚོའི་གདུལ་བྱ་ཉེར་འཚོའི་གཞི། །ཕན་བདེའི་དགའ་སྟོན་འགྱེད་ལ་གསོལ་བ་འདེབས། །མཁྱེན་རབ་ངག་གི་དབང་པོའི་རྗེས་སུ་འགྲོ། །འཕགས་ནོར་རིན་ཆེན་དཔལ་གྱི་གོ་འཕང་མཐོ། །བཟང་པོའི་
འཕྲིན་ལས་གདུལ་བྱའི་འདྲེན་པ་མཆོག །རྣམ་འབྱོར་དབང་ཕྱུག་ཆེན་པོར་གསོལ་བ་འདེབས། །རྨད་བྱུང་ཐུགས་བསྐྱེད་གསེར་རིའི་ཕྲག་པ་ལས། །རྣམ་དཔྱོད་ཡེ་ཤེས་སྣང་བའི་གཏེར་ཆེན་རྫོགས། །ཐབས་མཁས་
ཀུན་བཟང་སྤྱོད་པའི་ཟེར་སྟོང་འཕྲོ། །གདུལ་བྱའི་པད་ཚལ་བཞད་ལ་གསོལ་བ་འདེབས། །མཐའ་ཡས་གདམས་ངག་མཛོད་ལ་དབང་བསྒྱུར་ཞིང་། །བློ་གྲོས་བཟང་པོས་སྙན་བརྒྱུད་དགའ་སྟོན་འགྱེད། །གདུལ་བྱ་
# རྒྱ་མཚོ་སྨིན་གྲོལ་ལམ་ལ་བཀོད། །ཕན་བདེའི་འབྱུང་གནས་ཆེན་པོར་གསོལ་བ་འདེབས། །བྱཱམས་ཆེན་སྒྲོན་མེས་མ་རིག་མུན་པ་སེལ། །རིན་ཆེན་དཀོན་མཆོག་ཡོངས་འདུས་ཟ་མ་ཏོག །གདུལ་བྱའི་ཚལ་ཆེན་
531



བཞད་ཕྱིར་ཆོས་ཆར་འབེབས། །ཐུབ་བསྟན་འཕེལ་རྒྱས་མཛད་ལ་གསོལ་བ་འདེབས། །སྔོན་གོམས་བློ་གྲོས་བཟང་པོའི་གཏེར་ཆེན་འཆང་། །འཇམ་དཔལ་དབྱངས་ཀྱི་རྗེས་འགྲོར་སྤོབས་པ་ཐོབ། །ཀུན་མཁྱེན་ཉི་
མའི་གཉེན་གྱི་བསྟན་འཛིན་མཆོག །ཡོངས་ཀྱི་དགེ་བའི་བཤེས་ལ་གསོལ་བ་འདེབས། །སྔོན་སྦྱངས་ཐུགས་བསྐྱེད་ཟབ་མོ་སྟོབས་སུ་སྨིན། །ཕུལ་བྱུང་བློ་གྲོས་རྣམ་དཔྱོད་མཁའ་ལྟར་ཡངས། །ཟླ་བྲལ་ཟབ་རྒྱའི་ཆོས་
ལོ་དབང་འབྱོར་ཞིང་། །གདུལ་བྱའི་བློ་མིག་འབྱེད་ལ་གསོལ་བ་འདེབས། །མཐའ་ཡས་གཞུང་ལུགས་རྒྱ་མཚོའི་ཕ་མཐར་སོན། །གདམས་ངག་རིན་ཆེན་གླིང་དུ་དབང་བསྒྱུར་མཁན། །ལུང་རྟོགས་བསྟན་པའི་
མཚན་འཛིན་པའི་དཔལ། །རྗེ་བཙུན་རྣལ་འབྱོར་དབང་པོར་གསོལ་བ་འདེབས། །༧ ཞེས་པ་འདི་ནི་ཐུབ་བསྟན་དགེ་འཕེལ་གླིང་གི་བཤེས་གཉེན་དམ་པའི་ངོར། རོལ་མིང་བས་མཁའ་སྤྱོད་གླིང་ནས་སུག་ལས་བགྱིས་པའོ། །
རྒྱལ་
རོལ་བའི་རྡོ་རྗེའི་གསུང་འབུམ།
532



བརྒྱུད་
༄༅། ། བསྐལ་བཟང་བསྡུས་པ་བཞུགས། ༈ བསྐལ་བཟང་བསྡུས་པ་ནི། རྨད་བྱུང་ཐུགས་བསྐྱེད་སྨོན་ལམ་རྣམ་པར་དག །རླབས་ཆེན་ཚོགས་གཉིས་རྒྱ་མཚོའི་དཔལ་ལས་བསྐྲུན། །བསྐལ་བཟང་འདི་ལ་མཛད་མཆོག་
མཐར་ཕྱིན་པའི། །འཁོར་བ་འཇིགས་སོགས་ཤཱཀྱའི་རྒྱལ་པོ་ནས། །སྣང་མཛད་བར་གྱི་སངས་རྒྱས་སྟོང་རྩ་གཉིས། །ཡབ་ཡུམ་བཙུན་མོ་སྲས་དང་རིམ་གྲོ་བ། །མཆོག་ཟུང་བྱང་སེམས་དགྲ་བཅོམ་འདུས་པའི་འཁོར།
བསྟན་པའི་གཏད་རབས་བཅས་ལ་ཕྱག་འཚལ་ལོ། །༧ ཞེས་པའང་གུས་ལྡན་རིན་ཆེན་དང་པོའི་མིང་འཛིན་ངོར། གྱི་ན་བ་རོལ་མིང་བས་སོ། །དགེའོ། ། ༈ བསྐལ་བཟང་སངས་རྒྱས་སྟོང་རྩ་འཁོར་བཅས་ལ། །གུས་པས་ཕྱག་འཚལ་
གསོལ་བ་བཏབ་པའི་མཐུས། །གནས་སྐབས་བར་ཆད་ཀུན་ཞི་བསམ་དོན་འགྲུབ། །མཐར་ཐུག་རྒྱལ་བའི་གོ་འཕང་མྱུར་ཐོབ་ཤོག ། ༧ ཅེས་པའང་གསེར་སྐྱིད་ངོར། ཐ་ཤལ་བ་རོལ་མིང་བས་སོ། །དགེའོ། ། ༈ འཁོར་བ་
འཇིགས་སོགས་བསྐལ་བཟང་སངས་རྒྱས་སྟོང་། །མཆོག་ཟུང་ཞབས་འབྲིང་ཡབ་ཡུམ་བཙུན་མོ་སྲས། །བྱང་སེམས་དགྲ་བཅོམ་འཁོར་ཚོགས་བཀའ་སྡོད་དང་
། །བསྟན་པའི་གཏད་རབས་བཅས་ལ་ཕྱག་འཚལ་ལོ། །
* |༧ ཞེས་པའང་བློ་སྐྱིད་ངོར། གྱི་ན་པ་རོལ་མིང་བས་སོ། །དགེའོ། ། ༈ བསྐལ་བཟང་སངས་རྒྱས་སྟོང་གི་ཐུགས་བསྐྱེད་དང་། །མཛད་པ་སྨོན་ལམ་འཕྲིན་ལས་ཅི་འདྲ་བ། །དེ་འདྲ་ཁོ་ནར་བདག་ཀྱང་ལེགས་སྤྱོད་ནས། །མཐའ་
533



རོལ་བའི་རྡོ་རྗེའི་གསུང་འབུམ།
ཡས་འགྲོ་རྣམས་སྒྲོལ་བའི་མཐུ་ཐོབ་ཤོག ། ༢ ༧ ཅེས་པའང་བློ་སྐྱིད་ངོར། གྱི་ན་བ་རོལ་མིང་བས་སོ། །དགེའོ། །
༄༅། །ལྟུང་བཤགས་བསྡུས་པ་བཞུགས། ལྟུང་བཤགས་བསྡུས་པ་ནི། སྐྱབས་གནས་བསླུ་མེད་བླ་མ་དཀོན་མཆོག་གསུམ། །སྙིགས་འགྲོའི་དཔལ་མགོན་སངས་རྒྱས་སོ་ལྔ་དང༌། །ཕྱོགས་བཅུའི་སངས་རྒྱས་ཇི་སྙེད་
བཞུགས་རྣམས་ཀྱི། །སྤྱན་སྔར་གུས་པ་ཆེན་པོས་ཕྱག་འཚལ་ལོ། །རྒྱལ་བ་འཁོར་བཅས་བརྩེ་བས་དགོངས་སུ་གསོལ། །བདག་སོགས་འགྲོ་ཀུན་ཐོག་མ་མེད་དུས་ནས། །ད་ལྟའི་ལུས་རྟེན་འདི་ལ་ཐུག་བར་དུ། །ངན་
སོང་གསུམ་དང་མི་ཁོམ་གནས་རིས་སུ། །འཕེན་བྱེད་དམ་པའི་ཆོས་དང་འགལ་བའི་ལས། །མཆོག་གསུམ་དཀོར་ལ་འབག་དང་མི་དགེ་བཅུ། །མཚམས་མེད་ལྔ་དང་ཉེ་བའི་མཚམས་མེད་ལྔ། །རང་གིས་བྱས་དང་བྱེད་
བཞིན་བྱ་འགྱུར་དང་། །གཞན་ལ་བྱེད་བཅུག་བྱས་ལ་ཡི་རང་སོགས། །སྒོ་གསུམ་སྡིག་ལྟུང་ཇི་སྙེད་བསགས་པ་ཀུན། །མི་འཆབ་མི་བྱེད་གནོང་འགྱོད་དྲག་པོ་ཡིས། །མཐོལ་ལོ་བཤགས་སོ་ཕྱིན་ཆད་སྡོམ་པར་བགྱི།
བདག་གཞན་དུས་གསུམ་དགེ་ཚོགས་འགྲོ་ལ་བསྔོ། །བསོད་ནམས་དགེ་བ་ཀུན་ལ་རྗེས་ཡི་རང་། །ཉམ་ཐག་མཁའ་མཉམ་འགྲོ་བ་སྒྲོལ་སླད་དུ། །རྒྱལ་བ་རྣམས་ལ་བསྐུལ་ཞིང་གསོལ་བ་འདེབས། །འགྲོ་ཀུན་རྫོགས་
534



ཤུ
དགུ་བྱོན།
༄༅། །པའི་སངས་རྒྱས་མྱུར་ཐོབ་ཤོག །ད་ལྟ་འཚོ་གཞེས་སངས་རྒྱས་ཐམས་ཅད་དང་། །འདས་དང་མ་བྱོན་སངས་རྒྱས་ཐམས་ཅད་ལ། །ཐལ་སྦྱར་སྒོ་གསུམ་གུས་པས་སྐྱབས་མཆིའོ། ། ༧ ཞེས་པའི་ལྟུང་བཤགས་
བསྡུས་པ་འདི་ཡང་རིན་ཆེན་དང་པོའི་མིང་འཛིན་དགེ་བའི་ལས་ལ་མཆོག་ཏུ་དད་ཅིང་མོས་པ་ཅན་གྱི་ངོར། གྱི་ན་པ་རོལ་མིང་འཛིན་པའི་དྲེད་པོ་དེས་གང་ཤར་འཕྲལ་དུ་སུག་ལས་བགྱིས་པའོ། །དགེའོ། ། བླ་མ་མཆོག་གསུམ་བདེ་གཤེགས་སོ་ལྔ་ལ། །
རབ་དད་གུས་པས་ཕྱག་འཚལ་མཆོད་པ་འབུལ། །སྔར་བྱས་སྡིག་ལྟུང་ལས་རྣམས་འགྱོད་པས་བཤགས། །ཕྱིན་ཆད་མི་བྱེད་དམ་བཅའ་བརྟན་པར་བྱ། །བསོད་ནམས་ཀུན་ལ་རྗེས་སུ་ཡི་རང་ཞིང་། །ཆོས་འཁོར་བསྐོར་
ཕྱིར་རྟག་པར་བཞུགས་གསོལ་འདེབས། །དགེ་བ་བླ་མེད་བྱང་ཆུབ་མཆོག་ཏུ་བསྔོ། །བདག་གཞན་འགྲོ་ཀུན་སངས་རྒྱས་མྱུར་ཐོབ་ཤོག ། ༧ ཅེས་པ་འདི་ཡང་བློ་དམན་འགའ་ཞིག་ནས་བསྐུལ་ཕྱིར། རྨོངས་པ་རོལ་རྡོར་བས་སོ། །
དགེའོ། ། ༈ བླ་མ་མཆོག་གསུམ་སངས་རྒྱས་སོ་ལྔ་ཡི། །སྤྱན་སྔར་གུས་པས་ཕྱག་འཚལ་སྒོ་གསུམ་གྱི། །སྡིག་ལྟུང་བག་ཆགས་དང་བཅས་བཤགས་ཤིང་སྡོམ། །སྒྲིབ་དག་རྒྱལ་བའི་གོ་འཕང་མཆོག་ཐོབ་ཤོག ། ༧ ཅེས་
x | པའང་ཨ་ཡེ་ཞིག་གི་རེ་འདོད་བསྐང་ཕྱིར་ཐ་ཤལ་པ་རོལ་མིང་འཛིན་པས་སོ། །དགེའོ། །
535



9g
རོལ་བའི་རྡོ་རྗེའི་གསུང་འབུམ།



༄༅། །དགེ་བའི་ལས་ལ་འཇུག་པའི་ཐོག་མཐར་སྦྱར་བྱ་ཉེར་འཁོའི་གདམས་པ་དྲི་མེད་རྣམ་དཀར་དགེ་བའི་འོད་སྟོང་
འདྲེན་པའི་གསེར་གྱི་རྟ་བདུན་ཞེས་བྱ་བ་བཞུགས།
537



གཅིག་
རོལ་བའི་རྡོ་རྗེའི་གསུང་འབུམ།
༄༅། །ན་མོ་གུ་རུ་བུདྡྷ་དྷརྨ་སཾ་གྷ་བྷུ དགེ་སྦྱོར་གང་བྱེད་ཀྱི་ཐོག་མཐའ་ལ། སྐྱབས་གནས་བསླུ་མེད་དཀོན་མཆོག་རྣམ་གསུམ་ལ། །བདག་སོགས་མཁའ་མཉམ་ཡིད་ཅན་མ་ལུས་
པས། །བྱང་ཆུབ་སྙིང་པོའི་བར་དུ་སྐྱབས་སུ་མཆི། །བློ་སྣ་ཆོས་ལ་འགྱུར་བར་བྱིན་གྱིས་རློབས། །བླ་མ་མཆོག་གསུམ་རྒྱ་མཚོའི་ཐུགས་རྗེ་ཡིས། །འདུས་བྱས་མི་རྟག་དྲན་པའི་ལྕག་
གིས་བསྐུལ། །དལ་འབྱོར་ཐོབ་པ་དོན་དང་ལྡན་པའི་ཕྱིར། །སྲིད་ལས་ངེས་འབྱུང་ཐར་བ་དོན་གཉེར་བྱ། །ད་ལྟའི་ལུས་སེམས་འདི་ཉིད་བསྐྱེད་པ་ཡི། །དྲིན་ཆེན་ཕ་མ་གཉིས་ཀྱིས་
ཐོག་དྲངས་པའི། །ཆོས་དང་སྲིད་ཀྱིས་འདི་ཕྱི་འཕྲལ་ཡུན་ཀུན། །ཕན་དང་བདེ་བའི་ལས་ལ་སྦྱོར་བ་དང་། །རྣམ་པ་ཀུན་ཏུ་བསམ་སྦྱོར་ལོག་འཆང་བའི། །བར་ཆད་གནོད་འཚེ་
538



ཀ་
གཉིས་
༄༅། །གདུག་པའི་ལས་བྱེད་སོགས། །འདས་དང་མ་འོངས་ད་ལྟ་དུས་གསུམ་གྱི། །བཟང་ངན་ལས་ཀྱི་འབྲེལ་བ་ཐོབ་པ་ཡི། །ཚེ་འདས་ཚེ་ལྡན་རྣམས་ཀྱིས་གཙོར་བྱས་པའི།
ནམ་མཁའི་མཐའ་མཉམ་འགྲོ་བ་ཀུན་དོན་དུ། །རྣམ་མཁྱེན་རྫོགས་པའི་སངས་རྒྱས་ཐོབ་བྱའི་ཕྱིར། །སྒོ་གསུམ་དགེ་བའི་ལས་ལ་འཇུག་པར་བགྱི། །ཞེས་བརྗོད་ཅིང་བསམ་ལ། དེ་
ནས་ལུས་ངག་ཡིད་གསུམ་གྱིས་དགེ་བ་གང་འགྲུབ་བྱས་ལ། མཇུག་ཏུ། དུས་གསུམ་ཕྱོགས་བཅུའི་རྒྱལ་བ་སྲས་བཅས་ཀྱིས། །ཐོགས་མེད་མཁྱེན་བརྩེས་གཟིགས་ཤིང་ལེགས་
དགོངས་ནས། །བདག་གིས་དགེ་ཚོགས་ཇི་སྙེད་བསྔགས་པ་ཀུན། །ཡོངས་སུ་བསྔོ་ཞིང་སྨོན་པའི་དཔང་པོ་མཛོད། །འདིས་མཚོན་དུས་གསུམ་བསགས་པའི་སྒོ་གསུམ་དགེ།
539
པོད།



རོལ་བའི་རྡོ་རྗེའི་གསུང་འབུམ།
ཡོངས་སྡོམས་རྩ་བའི་ཕ་མས་ཐོག་དྲངས་བའི། །རྣམ་དཀར་ཆོས་དང་སྲིད་འབྱོར་བྱ་བ་ལ། །མཐུན་རྐྱེན་བསྒྲུབ་ཅིང་འགལ་རྐྱེན་བསླངས་པ་སོགས། །བཟང་དང་ངན་ལ་འབྲེལ་ཐོགས་ཇི་སྙེད་ཀྱི། །ཚེ་ནི་འདས་ལྡན་
ཡོངས་ཀྱིས་གཙོར་བྱས་ཏེ། །མཁའ་མཉམ་འགྲོ་ཀུན་ཟུང་འཇུག་གོ་འཕང་ལ། །འགོད་ཕྱིར་བླ་མེད་ས་ལ་ཡོངས་སུ་བསྔོ། །དུས་གསུམ་རྒྱལ་བ་སྲས་དང་བཅས་པ་ཡིས། །ཕ་མ་འགྲོ་ལ་བསྔོ་ཡུལ་རབ་བསྔགས་པའི། །
ཐམས་ཅད་མཁྱེན་པའི་ས་ལ་བདག་གིས་ཀྱང་། །བདག་གཞན་དགེ་ཚོགས་མཐའ་དག་བསྔོ་བར་བགྱི། །སྲས་བཅས་རྒྱལ་བ་མ་ལུས་ཐམས་ཅད་ཀྱིས། །ཡོངས་སུ་བསྔོ་བ་དེ་བཞིན་བདག་སློབས་ཏེ། །དགེ་བ་མཐའ་
དག་ཕ་མ་འགྲོ་ཀུན་གྱིས། །སངས་རྒྱས་གོ་འཕང་ཐོབ་པའི་རྒྱུ་རུ་བསྔོ། །དེ་མཐུས་ཕ་མ་མཁའ་ཁྱབ་འགྲོ་བ་ཀུན། །བདེ་བ་ཅན་དུ་པདྨོར་རྫུས་སྐྱེས་ནས། །འོད་མཐའ་ཡས་པའི་ཞལ་མཐོང་གསུང་ཐོས་ཏེ། །རབ་དགའ་
ནས་བཟུང་ཟུང་འཇུག་ས་ཐོབ་ཤོག །སྐྱེ་བ་ཀུན་ཏུ་ཐེག་མཆོག་བཤེས་གཉེན་དང་། །མི་འབྲལ་མདོ་སྔགས་གདམས་པ་ཡོངས་མནོས་ཏེ། །ས་ལམ་ཡོན་ཏན་མ་ལུས་མངོན་གྱུར་ནས། །མཐའ་ཡས་འགྲོ་བའི་དཔལ་དུ་
འགྱུར་བར་ཤོག །བསླུ་མེད་སྐྱབས་གནས་རྒྱ་མཚོའི་བྱིན་རླབས་དང་། །རྟེན་འབྲེལ་བསླུ་བ་མེད་པའི་བདེན་སྟོབས་དང་། །ཆོས་དབྱིངས་རྣམ་པར་དག་པའི་ཟབ་དོན་གྱིས། །ཇི་ལྟར་སྨོན་པ་དེ་བཞིན་འགྲུབ་གྱུར་ཅིག །
540



༄༅། །༧ ཅེས་སྒོ་གསུམ་དགེ་བའི་ལས་ལ་འཇུག་པའི་ཐོག་མཐར་སྦྱར་བྱ་ཉེར་འཁོའི་གདམས་པ་དྲི་མེད་རྣམ་དཀར་དགེ་བའི་འོད་སྟོང་འདྲེན་པའི་གསེར་གྱི་རྟ་བདུན་ཞེས་བྱ་བ་འདི་ནི། རི་འཛིན་ལྷུན་པོ་ལྟར་མངོན་པར་མཐོ་ཞིང་སྨྲ་བའི་སྒོ་གླེགས་རྔམ་
བརྗིད་ཆེ་ལ་གནམ་རུ་བཞིན་རབ་ཏུ་རྒྱས་པའི་དགེ་ཚུལ་བཙུན་པ་མཁས་ཤིང་བཟང་པོའི་མཚན་ཅན་ནས་བསྐུལ་བ་དོན་དང་ལྡན་ཕྱིར། སྤྲང་པོ་གྱི་ན་བ་ཝ་གཱིནྡྲའམ་རོལ་རྡོར་བས་རང་ཤོང་སྤྱིལ་བུ་བདེ་ཆེན་དགའ་བ་གཡས་འཁྱིལ་ནས་ཤར་མར་སུག་ལས་
བགྱིས་པ་དགེའོ། །
* ༄༅། །བསམ་ལྷུན་བསྡུས་པ་བཞུགས། ༈ ན་མོ་གུ་རུ་པདྨ་ཀ་རཱ་ཡ། ཨེ་མ་ཧོ། དུས་གསུམ་བདེ་གཤེགས་ཡོངས་འདུས་སྤྲུལ་བའི་སྐུ། །མཚོ་སྐྱེས་རྒྱལ་དབང་ཨོ་རྒྱན་པདྨ་འབྱུང་། །རྡོ་རྗེ་ཐོད་འཕྲེང་རྩལ་ལ་གསོལ་བ་
འདེབས། །བསམ་པ་ལྷུན་གྱིས་འགྲུབ་པར་བྱིན་གྱིས་རློབས། །ཨོཾ་ཨཱ༔ཧཱུྃ་བཛྲ་གུ་རུ་པདྨ་སིདྡྷི་ཧཱུྃ། ༧ ཞེས་པའི་བསམ་ལྷུན་བསྡུས་པ་འདི་ཡང་བོན་རིགས་རྟོགས་ལྡན་དགོན་གྱི་བཙུན་པ་བློ་གྲོས་ཞེས་འབོད་པ་གང་དེས་བསྐུལ་བཞེད་ངོར།
འདུ་གསུམ་པ་རོལ་མིང་འཛིན་པའི་དྲེད་པོ་དེས་གང་ཤར་བྲིས་པ་དགེ ། མངྒ་ལཾ།
541
དྷི་



gpg
རོལ་བའི་རྡོ་རྗེའི་གསུང་འབུམ།



༄༅། །སྐྱེས་མཆོག་དམ་པའི་མཆོག་སྤྲུལ་མྱུར་འབྱོན་གྱི་གསོལ་འདེབས་ཡིད་བཞིན་དོན་ཡོད་འགུགས་པའི་
ལྕགས་ཀྱུ་ཞེས་བྱ་བ་བཞུགས་སོ། །
543



གཅིག་
རོལ་བའི་རྡོ་རྗེའི་གསུང་འབུམ།
༄༅། །ཨོཾ་སྭ་སྟི། རབ་འབྱམས་ཕྱོགས་བཅུའི་ཞིང་ན་བཞུགས་པ་ཡི། །རྒྱལ་བ་སྲས་དང་སློབ་མ་བཅས་རྣམས་ཀྱིས། །དམ་པའི་མཆོག་སྤྲུལ་མྱུར་ཏུ་འབྱོན་པའི་ཕྱིར། །ཐུགས་རྗེའི་
ཀློང་ནས་གསང་གསུམ་བྱིན་ཆེན་ཕོབ། །རྒྱལ་ཀུན་མཁྱེན་རབ་དབང་ཕྱུག་འཇམ་དཔལ་དབྱངས། །ངུར་སྨྲིག་འཛིན་པའི་རྣམ་རོལ་ངག་གི་དབང་། །རྨད་བྱུང་ལུང་རྟོགས་དཔལ་
ལ་དབང་འབྱོར་བའི། །མཚུངས་པ་བྲལ་བཤེས་གཉེན་དམ་པར་གསོལ་བ་འདེབས། །རྣམ་དག་ཞི་དུལ་ཁྲིམས་ལ་གནས་བཅས་ཏེ། །ཐོས་བསམ་སྒོམ་པའི་བང་མཛོད་ལེགས་
བཟུང་ནས། །བརྩེ་ཆེན་ཞགས་པས་གདུལ་བྱ་རྗེས་འཛིན་པའི། །དཔལ་ལྡན་བླ་མའི་ཞབས་ལ་གསོལ་བ་འདེབས། །རྡོ་རྗེ་འཆང་ནས་བརྒྱུད་ལྡན་དམ་པའི་སྲོལ། །དབང་བཞིའི་ཆུ་
544



ཤུ
གཉིས་
༄༅། ། རྒྱུན་སྐལ་ལྡན་འགྲོ་ལ་སྤེལ། །རྣམ་གྲོལ་སྐུ་བཞིའི་གླིང་དུ་འཁྲིད་མཛད་པའི། །རྡོ་རྗེ་འཛིན་པའི་དབང་པོར་གསོལ་བ་འདེབས། །ཀྱེ་མ་འགྲོ་མགོན་ཉིན་བྱེད་དབང་པོ་
ཉིད། །ད་ལྟ་དུས་ཀྱི་སྤྱོད་ངན་སྒྲ་གཅན་ལ། །འཇིགས་ནས་གློ་བུར་ནུབ་རིའི་ཕག་ཏུ་ཡིབ། །བདག་ཅག་སྐྱབས་བྲལ་མུན་པའི་སྨག་རུམ་ལྷག །ཀྱི་ཧུད་སྐྱབས་མགོན་དམ་པ་ཐུགས་
རྗེའི་གཏེར། །ཞི་བར་གཟིགས་པ་དམ་པའི་ངང་ཚུལ་མིན། །ཉམ་ཐག་གདུལ་བྱ་རྗེས་སུ་འཛིན་པའི་ཕྱིར། །དབྱིངས་ལས་བརྩེ་ཆེན་ཐུགས་རྗེས་ཉེ་བར་དགོངས། །ཀྱེ་ཧོ་སྐལ་དམན་
བདག་ཅག་རྩེ་གཅིག་ཏུ། །ཐལ་སྦྱར་གདུང་ཤུགས་དྲག་པོས་གསོལ་བ་འདེབས། །ཡེ་ཤེས་སྤྱན་རས་གསལ་བས་ལེགས་གཟིགས་སམ། །བརྩེ་ཆེན་ཐུགས་རྗེས་རྗེས་སུ་འཛིན
545
པོད།



རོལ་བའི་རྡོ་རྗེའི་གསུང་འབུམ།
ལགས་སམ། །ཨ་ཧོ་བླ་མ་རིན་ཆེན་འདུས་པའི་སྐུ། །ད་ནི་དག་པའི་ཞིང་མཆོག་གར་བཞུགས་ཀྱང་། །གསང་གསུམ་མཐུ་དཔལ་ཟབ་མོས་བྱིན་རླབས་ནས། །བདག་ཅག་འདྲེན་པའི་མཆོག་སྤྲུལ་མྱུར་འབྱོན་གསོལ།
ཉིད་ཐུགས་ཆོས་དབྱིངས་ངང་ལས་མ་གཡོས་བཞིན། །གདུལ་བྱའི་མོས་ངོར་ཆུ་མཚོར་ཟླ་གཟུགས་བཞིན། །སྣ་ཚོགས་སྤྲུལ་པའི་བཀོད་པ་བསམ་ལས་འདས། །བསྟན་འགྲོ་འཚོ་དཔལ་མཆོག་སྤྲུལ་མྱུར་འབྱོན་གསོལ། །
སྙིགས་མའི་རང་མཚང་མཚོ་ཆེན་རྡོལ་བའི་དུས། །ཐུགས་བསྐྱེད་བརྩོན་པའི་གོ་ཆ་རབ་བགོས་ནས། །གདུལ་བྱའི་རེ་འདོད་མོས་པ་ཡོངས་སྐོང་བའི། །མཆོག་སྤྲུལ་ཡིད་བཞིན་ནོར་བུ་མྱུར་འབྱོན་གསོལ། །རིགས་རུས་
དགེ་ལ་དད་ལྡན་ལ་གཟིགས་ནས། །གཟུགས་མཛད་བློ་ལ་སྙིང་རྗེས་རྒྱུད་གཏམས་ཤིང་། །གཅིག་ཏུ་དོན་གཉིས་དཔལ་ལ་བརྩོན་མཛད་པའི། །མཆོག་སྤྲུལ་གཞོན་ནུ་མྱུར་ཏུ་འབྱོན་པར་གསོལ། །རྣམ་དག་ཐོས་བསམ་
# སྒོམ་པའི་གཏེར་མཛོད་འཆང་། །འཆད་རྩོད་རྩོམ་པའི་སྒོ་འཕར་རབ་ཕྱེ་ནས། །བསྟན་འགྲོའི་དོན་ཆེན་དཔག་མེད་མཛད་པ་ཡི། །མཆོག་སྤྲུལ་གཞོན་ནུ་མྱུར་ཏུ་འབྱོན་པར་གསོལ། །ཁྱད་པར་ཐུབ་བསྟན་དགེ་འཕེལ་
གླིང་མཆོག་གི། །དད་སློབ་འདུས་པའི་དགའ་ཚལ་བཞད་པའི་ཕྱིར། །མཆོག་སྤྲུལ་ཉིན་བྱེད་གཞོན་ནུ་འོད་པོ་ཆེར། །རིང་མིན་མྱུར་ཏུ་མཇལ་བར་བྱིན་གྱིས་རློབས། །ཐུབ་བསྟན་འཛིན་པའི་གཙུག་རྒྱན་ས་སྐྱ་པའི།
546



ཤུ
གསུམ་
༄༅། ། སྙན་བརྒྱུད་གདམས་པའི་མཛོད་ཆེན་ཡོངས་བཟུང་ནས། །གདུལ་བྱ་རྒྱ་མཚོ་སྨིན་ཅིང་གྲོལ་མཛད་པའི། །མཆོག་སྤྲུལ་གཞོན་ནུ་མྱུར་ཏུ་མཇལ་བར་ཤོག །བསླུ་མེད་རྩ་བརྒྱུད་བླ་མའི་བྱིན་རླབས་དང་།
དཀོན་མཆོག་རིན་ཆེན་གསུམ་གྱི་ཐུགས་རྗེ་དང་
། །ཡི་དམ་རྒྱལ་བ་ཞི་ཁྲོའི་མཐུ་དཔལ་གྱིས། །ཇི་ལྟར་སྨོན་དོན་ཡིད་བཞིན་འགྲུབ་པར་ཤོག །བར་ཆད་བདུད་བགེགས་ཟིལ་གྱིས་གནོན་མཛད་ཅིང་། །ཡེ་ཤེས་སྤྱན་
ལྡན་མཐུ་སྟོབས་རྫུ་འཕྲུལ་མྱུར། །རྣམ་བཞིའི་ལས་ལ་གཡེལ་བ་མི་མངའ་བའི། །བསྟན་སྲུང་དམ་ཅན་རྒྱ་མཚོས་རྟག་ཏུ་སྐྱོངས། །ཆོས་དབྱིངས་རྣམ་པར་དག་པའི་བདེན་པ་དང་
། །ཆོས་ཅན་རྒྱུ་འབྲས་བསླུ་བ་མེད
སྟོབས་ཀྱིས། །སྨོན་དོན་མཐའ་དག་གེགས་མེད་མྱུར་འགྲུབ་ནས། །དགེ་མཚན་དཔལ་གྱིས་ས་གསུམ་ཡོངས་ཁྱབ་ཤོག །༧ ཅེས་སྐྱེས་མཆོག་དམ་པའི་མཆོག་སྤྲུལ་མྱུར་འབྱོན་གྱི་གསོལ་འདེབས་ཡིད་བཞིན་དོན་ཡོད་འགུགས་པའི་
ལྕགས་ཀྱུ་ཞེས་བྱ་བ་འདི་ནི། ཐུབ་བསྟན་དགེ་འཕེལ་གླིང་གི་བཙུན་པ་དཔའ་བོའི་མཚན་ཅན་ནས་ནན་བསྐུལ་མཛད་པ་མ་ལྡོག་ཙམ་དུ། གྱི་ན་པ་བླུན་རྨོངས་ལ་མིང་བས་དབེན་གནས་མཁའ་སྤྱོད་གླིང་ནས་མོས་གུས་དད་པས་གསོལ་བ་བཏབ་ཅིང་སྨོན་པ་དེ་
# དེ་བཞིན་དུ་འགྲུབ་པར་གྱུར་ཅིག །དགེའོ། ། ༈ ཨོཾ་སྭ་སྟི། མཁྱེན་རབ་དབང་ཕྱུག་རྗེ་བཙུན་འཇམ་དཔལ་དབྱངས། །གསུམ་ལྡན་ངུར་སྨྲིག་རྣམ་རོལ་ངག་གི་དབང་། །མདོ་སྔགས་རིག་གཞུང་དཔལ་ལ་དབང་འབྱོར་བའི། །
547



རོལ་བའི་རྡོ་རྗེའི་གསུང་འབུམ།
མཚུངས་མེད་དཔལ་ལྡན་བླ་མར་གསོལ་བ་འདེབས། །བདག་ཅག་མོས་གུས་སྐྱ་རེངས་དར་གྱིས་བསྐུལ། །ཐུགས་བསྐྱེད་ཟབ་མོའི་རྟ་བདུན་འཁོར་ལོས་དྲངས། །མཆོག་སྤྲུལ་ཉིན་བྱེད་གཞོན་ནུ་མྱུར་ཏུ་བྱོན། །བསྟན་
འགྲོའི་པད་ཚལ་བཞད་པའི་དཔལ་ཐོབ་ཤོག །༧ ཅེས་མཆོག་སྤྲུལ་མྱུར་འབྱོན་གྱི་གསོལ་འདེབས་སྨོན་ཚིག་ཞིག་དགོས་ཞེས་བསྐུལ་ངོར། ཐ་ཤར་བ་རོལ་མིང་བས་སོ། །དགེའོ། ། ༈ ཨེ་མ་ཧོ། ངག་གི་དབང་པོས་འགྲོ་ཁམས་སྐྱོང་བའི་
ཚུལ། །ཆོས་སྲིད་དཔལ་འབྱོར་འགྲོ་ལ་སྨིན་མཁས་པ། །རྣམ་འདྲེན་རྒྱལ་བའི་བསྟན་འཛིན་རིན་པོ་ཆེར། །གསོལ་བ་འདེབས་སོ་རྟོགས་པའི་རྩལ་ཤུགས་ངོམ། །ཁྱད་པར་དེང་འདིར་སྙིགས་མའི་འགྲོ་ཚོགས་ཀུན།
དམུ་རྒོད་གདུག་པའི་ཁ་ཟུར་དབང་བཙན་ཚེ། །ཉིད་སྐུ་འགྲོ་བའི་དཔལ་དུ་མྱུར་ངོམ་ནས། །བསྟན་འགྲོའི་དོན་དུ་གདུལ་ཞིང་བསྟན་པ་འཛིན། །སྙིགས་མའི་འགྲོ་བ་འདུལ་མཛད་སྤྲུལ་བའི་སྐུར། །གསོལ་བ་འདེབས་
སོ་དབྱིངས་ལས་གཟུགས་སྐུར་བཞེངས། །ལུགས་གཉིས་བསྟན་པས་འགྲོ་བ་སྐྱོང་བར་མཛད། །ས་མཱ་ཡ། ༧ ཞེས་པ་འདིའང་ཕ་བླ་མ་དམ་པའི་བཀའ་རྩལ་མ་ལྡོག་ཙམ་དུ་སྤྲང་སྨྱོན་པད་མིང་པས་བྲིས་སོ། །དགེའོ། །བཀྲ་ཤིས།
༄༅། །འབེ་ཙ་མཆོག་སྤྲུལ་རིན་པོ་ཆེའི་ཡང་སྤྲུལ་མྱུར་བྱོན་བཞུགས། ན་མོ་གུ་རུ་མཉྫཤྲཱི་ཡེ། རབ་འབྱམས་ཕྱོགས་བཅུའི་ཞིང་ན་བཞུགས་པ་ཡི། །བླ་མ་མཆོག་གསུམ་ཡི་དམ་ཆོས་སྲུང་ཚོགས། །བསླུ་མེད་སྐྱབས་གནས་རྒྱ་
548



བཞི་
༣ ༄༅། ། མཚོའི་བདེན་མཐུ་ཡིས། །སྨོན་དོན་གེགས་མེད་འགྲུབ་པར་བྱིན་གྱིས་རློབས། །རིན་ཆེན་དཀོན་པའི་མཆོག་གྱུར་དམ་པའི་ཆོས། །ངེས་གསང་ཟབ་དོན་འཛིན་སྐྱོང་སྤེལ་བའི་གཉེན། །ཀུན་མཁྱེན་བསྟན་
པའི་རྩ་ལག་མཆོག་གྱུར་པ། །ཕྱོགས་ལས་རྣམ་རྒྱལ་དགེ་མཚན་དཔལ་ཡོན་ཅན། །གང་གི་གཟུགས་སྐུའི་བཀོད་པ་ཆོས་དབྱིངས་སུ། །གཟིམས་པའི་ངང་ཚུལ་མངོན་སུམ་བསྟན་ན་ཡང་། །སླར་ཡང་བསྟན་དང་འགྲོ་
བའི་འཚོ་དཔལ་དུ། །རླབས་ཆེན་ཐུགས་བསྐྱེད་ཟབ་མོའི་སྟོབས་བསྐྱེད་ལ། །བདག་སོགས་སྐལ་ལྡན་གདུལ་བྱ་རྗེས་འཛིན་ཕྱིར། །མཆོག་སྤྲུལ་ཉིན་བྱེད་གཞོན་ནུ་མྱུར་ཏུ་ཤར། །བཤད་སྒྲུབ་བསྟན་པའི་འདབ་སྟོང་
འབུམ་བཞད་ནས། །ལུས་ཅན་སྦྲང་ཚོགས་དཔལ་དུ་མངོན་པར་ཤོག ། ཆོས་དབྱིངས་རྣམ་དག་ཆོས་ཅན་བདེན་མཐུ་དང་། །དད་སློབ་འདུས་སྡེའི་ལྷག་བསམ་མོས་སྟོབས་ཀྱིས། །ཇི་ལྟར་སྨོན་པ་དེ་བཞིན་མྱུར་འགྲུབ་
ནས། །བཀྲ་ཤིས་དཔལ་གྱིས་ས་གསུམ་ཡོངས་ཁྱབ་ཤོག །༧ ཅེས་པའང་འབེ་ཙ་མཆོག་སྤྲུལ་རིན་པོ་ཆེའི་དགོངས་པ་ཆོས་དབྱིངས་སུ་གཟིམས་པའི་ཚུལ་བསྟན་ཚེ། རྩི་ནང་དགོན་གྱི་དད་སློབ་མོས་གུས་མཆོག་ལྡན་མཚན་ཅན་ནས་རིན་སྒོར་གྱི་སྐྱེས་
#t དང་བཅས་བསྐུལ་བའི་བཀའ་མ་ལྡོག་ཙམ་དུ། སྤྲང་པོ་རོལ་མིང་བས་སྨོན་པ་དགེའོ། །སརྦ་མངྒ་ལཾ།
549



རོལ་བའི་རྡོ་རྗེའི་གསུང་འབུམ།
༄༅། །རྩི་ནང་དགོན་གྱི་རྡོ་རྗེ་སློབ་དཔོན་ཆེན་མོའི་ཡང་སྤྲུལ་མྱུར་འབྱོན་བཞུགས། ཨོཾ་སྭ་སྟི། བསླུ་མེད་དཀོན་མཆོག་རྒྱལ་ཀུན་འདུས་པའི་དཔལ། །འཁྲུལ་མེད་ངེས་དོན་ཟབ་གསང་གདམས་པའི་མཛོད། །བཤད་སྒྲུབ
བསྟན་པའི་རྒྱལ་མཚན་འཛིན་པའི་གཙོ། །མཚུངས་མེད་བླ་མའི་ཞབས་ལ་གསོལ་བ་འདེབས། །བཀའ་དྲིན་རྒྱལ་བ་ཀུན་ལས་ཆེས་ལྷག་པའི། །མགོན་ཁྱེད་གཟུགས་སྐུའི་དཀྱིལ་འཁོར་ཞི་བར་བསྡུས། །བདག་
སོགས་སྙིགས་འགྲོའི་སྐྱབས་བྲལ་མགོན་མེད་རྣམས། །ཐུགས་རྗེས་ཡལ་བར་འདོར་རམ་འགྲོ་བའི་མགོན། །དབྱིངས་ལས་བརྩེ་ཆེན་ཐུགས་རྗེས་ཉེར་དགོངས་ལ། །སྙིགས་མའི་རྒུད་ཚོགས་དུ་མས་རབ་མནར་དུས་། །
གསང་གསུམ་བྱིན་རླབས་མཐུ་དཔུང་ཆེར་བསྐྱེད་ལ། །སླར་ཡང་བསྟན་འགྲོའི་དཔལ་དུ་འབྱོན་པར་གསོལ། །སྔོན་ཡང་བསྟན་འཛིན་སྐྱེས་བུ་ཡང་ཡང་དུ། །མཁས་གྲུབ་རིམ་བྱོན་རྣམས་ལས་ཆེས་ལྷག་པའི།
མཛད་འཕྲིན་དཔལ་ལ་མངའ་བརྙེས་པའི། །མཆོག་སྤྲུལ་ཟླ་བྲལ་དམ་པ་མྱུར་འབྱོན་གསོལ། །སྐྱབས་གནས་མཆོག་གསུམ་རྒྱ་མཚོའི་ཐུགས་རྗེ་དང་། །ཡེ་ཤེས་སྤྱན་ལྡན་སྲུང་མའི་མཐུ་སྟོབས་དང་། །ཆོས་དབྱིངས་རྣམ་
དག་ཆོས་ཅན་བསླུ་མེད་མཐུས། །སྨོན་དོན་གེགས་མེད་ཡིད་བཞིན་མྱུར་འགྲུབ་ཤོག ། ༧ ཅེས་པའང་རྩི་ནང་དགོན་གྱི་རྡོ་རྗེ་སློབ་དཔོན་མཆོག་ཉིད་དགོངས་པ་ཆོས་དབྱིངས་སུ་གཟིམ་ཚུལ་བསྟན་ཚེ་དད་སློབ་དག་གིས་སྤྲུལ་སྐུ་མྱུར་འབྱོན་
550



ལོ་
༄༅། ། གསོལ་འདེབས་ཞིག་དགོས་ཞེས་བསྐུལ་བཞེད་མ་ལྡོག་ཙམ་དུ། རྨོངས་པ་རོལ་མིང་བས་སྨོན་པ་དགེ །
༄༅། །མགོ་ལོག་ཡར་ཐང་དགོན་གྱི་རྡོ་རྗེ་སློབ་དཔོན་ཆེན་པོས་ཡང་སྤྲུལ་མྱུར་འབྱོན་བཞུགས། ཨོཾ་སྭ་སྟི། ཕུལ་བྱུང་བྱམས་བརྩེའི་ཆུ་འཛིན་འཁྲིགས་པ་ལས། །བདེན་ཚིག་རྔ་གསང་ལྡིར་དང་ཆབ་གཅིག་ཏུ། །བྱིན་རླབས་
བདུད་རྩིའི་ཟིལ་དངར་འབུམ་འཇོ་བའི། །མཆོག་གསུམ་དགེ་མཚན་བྱེ་བའི་དགའ་སྟོན་སྩོལ། །སངས་རྒྱས་ཀུན་གྱི་ཐུགས་རྗེ་གཅིག་བསྡུས་པ། །མདོ་སྔགས་ཆོས་ཀྱི་བང་མཛོད་དགེ་བའི་བཤེས། །ཀུན་མཁྱེན་བསྟན་
པའི་སྒྲོན་མེ་འགྲོ་བའི་མགོན། །ཁྱབ་བདག་རྡོ་རྗེ་འཛིན་ལ་གསོལ་བ་འདེབས། །བཀའ་དྲིན་སངས་རྒྱས་ཀུན་ལས་ལྷག་པར་ཆེ། །དཀྱིལ་འཁོར་གཙོ་དང་རྣམ་དབྱེར་མི་མངའ་བའི། །རྡོ་རྗེ་འཛིན་དབང་རིགས་ཀྱི་
ཅོད་པན་མཆོག །སྐྱབས་གནས་གཅིག་ཆོག་རྒྱལ་པོ་ཡུད་ཙམ་དགོངས། །ཀྱེ་མ་སྐྱེས་མཆོག་དབང་པོ་གློ་བུར་དུ། །ཆོས་དབྱིངས་བདེ་བ་ཆེན་པོའི་ཀློང་དུ་གཟིམས། །བདག་ཅག་སྙིགས་མའི་མུན་ཁྲོད་ལྷག་རྣམས་ནི། །
ཀྵ་ ད་ལྟ་མྱ་ངན་གདུང་བའི་ཤུགས་ཀྱིས་ནོན། །སྒྲིབ་བྲལ་ཡེ་ཤེས་གསལ་བའི་སྤྱན་གྱིས་གཟིགས། །དགོངས་པ་ཟབ་མོའི་ཐུགས་རྗེ་མི་གཡེལ་བར། །གསོལ་བདེབས་བུ་ལ་ལྷག་པར་བརྩེར་དགོངས་ནས། །གསང་གསུམ་
551



སྣ
ཟླ་
ཞུ་
མཐུ་ཡི་བྱིན་ཆེན་དབབ་ཏུ་གསོལ། །ཐུབ་བསྟན་སྤྱི་དང་ཀུན་མཁྱེན་ཇོ་ནང་པའི། །བསྟན་པའི་དགའ་ཚལ་མཆོག་ཏུ་བཞད་པ་ལ། །གསང་གསུམ་སྣང་བའི་གཏེར་ཆེན་རབ་རྫོགས་པའི། །མཆོག་སྤྲུལ་ཉིན་བྱེད་གཞོན་
ནུ་མྱུར་གསལ་ཤོག །རྨད་བྱུང་སྐུ་ཚེ་ཡོན་ཏན་མཛད་འཕྲིན་དཔལ། །བསྟན་འགྲོར་ཕན་བདེའི་རྩ་ལག་མཆོག་གྱུར་པ། །ཀུན་མཁྱེན་ཆོས་རྗེའི་རྒྱལ་ཚབ་གཞོན་ནུ་མཆོག །རང་སར་འབྱོན་ལ་ཐུགས་བསྐྱེད་སྨོན་འགྲུབ་
ཤོག །མཁས་བཙུན་བཟང་པོའི་དཔལ་གྱིས་མངོན་པར་འཕགས། །བཤད་སྒྲུབ་བྱ་བའི་མཛད་བཟང་རླབས་པོ་ཆེས། །བསྟན་འགྲོའི་དོན་ཆེན་བསྒྲུབ་པའི་ཁུར་བསྣམས་པའི། །མཆོག་སྤྲུལ་དཔག་བསམ་གཞོན་
མྱུར་འཁྲུངས་ཤོག །ཐུགས་སྟོབས་བརྩོན་པའི་གོ་ཆ་རབ་བགོས་ཤིང་། །དམུ་རྒོད་གདུལ་བྱ་འདུལ་ལ་ཆེས་དཔའ་བ། །ཐབས་མཁས་མཁྱེན་བརྩེ་ནུས་པའི་གཏེར་འཆང་བའི། །མཆོག་སྤྲུལ་རྩ་གསུམ་རྒྱ་མཚོར་མྱུར་
མཇལ་ཤོག །རྣམ་དག་འཆད་རྩོད་རྩོམ་པའི་འཕྲིན་ལས་ཀྱིས། །བསྟན་པའི་རྒྱལ་མཚན་མཆོག་ཏུ་འཛིན་པ་ལ། །འཛམ་གླིང་མཛེས་བྱེད་རྣམས་དང་ལེགས་མཚུངས་པས། །མཆོག་སྤྲུལ་དབང་གི་རྒྱལ་པོར་གཙུག་
བསྟེན་ཤོག །མཚན་ལྡན་བླ་མའི་བྱིན་རླབས་སྤྲིན་ཆར་འཁྲིགས། །དད་ལྡན་སློབ་མའི་ཉམས་རྟོགས་ཚལ་ཆེན་བཞད། །ཁྲིམས་ལྡན་འདུས་པའི་བཤད་སྒྲུབ་ལས་གསུམ་རྒྱས། །རྫོགས་ལྡན་བཞིན་དུ་བདེ་སྐྱིད་དཔལ་
རོལ་བའི་རྡོ་རྗེའི་གསུང་འབུམ།
552



༣
༄༅། ། འཕེལ་ཤོག །རྩ་བརྒྱུད་བླ་མ་ཡི་དམ་མཆོག་གསུམ་དང་། །མཁའ་འགྲོ་ཆོས་སྲུང་ནོར་ལྷ་རྒྱ་མཚོ་ཡི། །ཐུགས་རྗེ་བྱིན་རླབས་མཐུ་སྟོབས་ནུས་དཔལ་གྱིས། །ཇི་ལྟར་སྨོན་དོན་གེགས་མེད་མྱུར་འགྲུབ་ཤོག
༧ ཅེས་པའང་མགོ་ལོག་ཡར་ཐང་དགོན་གྱི་རྡོ་རྗེ་སློབ་དཔོན་ཆེན་པོས་གདུལ་བྱ་རྣམས་ཀྱི་རྟག་འཛིན་ལྡོག་ཕྱིར་དགོངས་པ་ཆོས་དབྱིངས་སུ་གཟིམས་ཚུལ་བསྟན་པའི་ཚེ། བསྔགས་འོས་ཀྱི་ཡོན་ཏན་དུ་མའི་དཔལ་ལ་དབང་འབྱོར་བའི་བླ་མ་ཀུན་དགའ་ཐུགས་
རྗེ་དཔལ་ནས་མཆོག་སྤྲུལ་མྱུར་འབྱོན་གྱི་སྨོན་ཚིག་ཞིག་དགོས་ཞེས་བཀའ་སྩལ་གྱི་གླེགས་བུ་སྤྱི་བོར་ཕེབས་པ་གྱེན་ལྡོག་མ་ཕོད་པར། བན་རྒན་འཕྱེ་བོ་རོལ་མིང་བས་སོ། །དགེའོ། །
དྲུག་བྱོན།
553
པོད།



Pcs
རོལ་བའི་རྡོ་རྗེའི་གསུང་འབུམ།



༄༅། །གོང་མ་ལྔ་བསྟོད་སོགས་བསྟོད་ཚོགས་ཐར་ལམ་གསལ་བའི་སྒྲོན་མེ་སོགས་བཞུགས་སོ། །
555



གཅིག་
རོལ་བའི་རྡོ་རྗེའི་གསུང་འབུམ།
༄༅། །ན་མོ་གུ་རུ་མཉྫ་ཤྲཱི་ཡེ། མཁྱེན་ནོ་མཁྱེན་ནོ་དཔལ་ལྡན་བླ་མ་མཁྱེན། །དགོངས་ཤིག་དགོངས་ཤིག་སྣང་བ་མཐའ་ཡས་དགོངས། །གཟིགས་ཤིག་གཟིགས་ཤིག་མཁའ་སྤྱོད་
དབང་མོའི་གཟིགས། །སྐྱོབ་ཅིག་སྐྱོབ་ཅིག་མཆོག་གསུམ་རྒྱ་མཚོས་སྐྱོབ། །སྔོན་བསགས་ལས་དབང་དྲག་པོས་མ་བུ་ཟུང་། །མངལ་དུ་ཉིང་མཚམས་སྦྱར་ནས་ཡིད་དགའ་བཞིན། །
ཟླ་དགུ་ངོ་བཅུར་ལུས་ལ་གཅེས་པར་བསྐྱངས། །ནམ་ཞིག་མངོན་དུ་འགྱུར་སྙམ་རེ་འདོད་བྱས། །དེ་རིང་འབྱོར་མེད་མ་ལ་བུ་སྡུག་སྐྱེས། །བཙེས་པའི་ནངས་བར་དགའ་བའི་འཛུམ་
གྱིས་བསུས། །ཞག་ཤས་ཙམ་ལ་མིག་གི་བདུད་རྩིར་ཤར། །གཅེས་ཕང་བདག་འཛིན་དམ་པོས་རབ་ཏུ་བཅང་། །གློ་བུར་ནད་ཀྱིས་བཏབ་པས་རེ་དོགས་དང་། །སྨན་པས་བཅོས་
556



༣
གཉིས་
༄༅། །ཀྱང་ནད་ལ་ཕན་མ་ནུས། །འཇིག་རྟེན་ཕ་རོལ་ཉིད་དུ་མངོན་པར་ཕྱོགས། །ཡང་འགྱོད་དྲག་པོས་ཅི་བྱ་གཏོལ་མེད་གྱུར། །གྲོགས་ངན་ཚབས་པོས་མ་སྡུག་བོར་ནས་བྲོས།
སྡུག་མོ་གཅིག་པུར་མཆིལ་མ་ཟག་བཞིན་དུ། །གདུང་བའི་ཡུས་ཀྱིས་འབོད་པའི་ཡུལ་ནི་དཀོན། །མགོན་སྐྱབས་དཔུང་གཉེན་བྲལ་བས་ཉམ་རེ་ཐག །བཙས་ནས་དགའ་བཞིན་
ཡུན་རིང་འགྲོགས་ལ་རེ། །རེ་ཡང་ལས་ཀྱིས་གཞན་དབང་ཁོ་ནས་མནར། །མནར་ནས་བསམ་དོན་ཐམས་ཅད་སྟོང་བར་ཟད། །ཟད་དེ་ད་ལྟ་མྱ་ངན་དྲག་པོས་ནོན། །ཀྱེ་མ་སྐྱབས་
གནས་ཀུན་འདུས་བླ་མ་རྗེ། །འགྲོ་བའི་མགོན་པོ་རྒྱལ་བ་འོད་དཔག་མེད། །མཁའ་འགྲོའི་གཙོ་མོ་རྒྱལ་ཡུམ་རྣལ་འབྱོར་མ། །ཤུགས་དྲག་གདུང་བའི་ཡུས་ཀྱིས་འབོད་ལགས་ན། །
557
པོད།



རོལ་བའི་རྡོ་རྗེའི་གསུང་འབུམ།
བྱིན་གྱིས་རློབས་ཤིག་མཚུངས་མེད་བླ་མ་རྗེ། །ཐུགས་རྗེའི་ཟུངས་ཤིག་མགོན་པོ་འོད་དཔག་མེད། །ལམ་སྣ་དྲོངས་ཤིག་རྒྱུལ་ཡུམ་རྣལ་འབྱོར་མ། །སྐྱབས་གནས་མཛོད་ཅིག་བསླུ་མེད་དཀོན་མཆོག་གསུམ། །སྐྱབས་
གནས་བསླུ་མེད་དཀོན་མཆོག་རིན་ཆེན་གསུམ། །ཐུགས་རྗེའི་བདག་ཉིད་ཅན་རྣམས་ཐམས་ཅད་ལ། །བྱང་ཆུབ་སྙིང་པོའི་བར་དུ་སྐྱབས་སུ་མཆི། །སྙིང་ཁུང་རུས་པའི་གཏིང་ནས་གསོལ་བ་འདེབས། །སྒྲིབ་བྲལ་ཡེ་
ཤེས་སྤྱན་གྱིས་རིངས་པར་གཟིགས། །བརྩེ་ཆེན་ཐུགས་རྗེའི་ཀློང་ནས་ཡང་ཡང་དགོངས། །བྱིས་པ་ཉམ་ཐག་དུས་འདས་ཐུགས་རྗེས་ཟུངས། །འཆི་ཁའི་ནད་གཅོད་ཞི་བར་བྱིན་གྱིས་རློབས། །བར་དོའི་འཁྲུལ་སྣང་ཞི་
བར་བྱིན་གྱིས་རློབས། །ངན་འགྲོའི་སྡུག་བསྔལ་ཞི་བར་བྱིན་གྱིས་རློབས། །ཐར་བའི་ལམ་སྣ་ཟིན་པར་བྱིན་གྱིས་རློབས། །བདེ་ཆེན་ཞིང་དུ་སྐྱེ་བར་བྱིན་གྱིས་རློབས། །སྒྲིབ་གཉིས་བྱང་ཞིང་དག་པར་བྱིན་གྱིས་རློབས། །
ཚོགས་གཉིས་མྱུར་ཏུ་རྫོགས་པར་བྱིན་གྱིས་རློབས། །སྒོ་གསུམ་སྨིན་ཅིང་གྲོལ་བར་བྱིན་གྱིས་རློབས། །སྐུ་བཞི་མངོན་དུ་འགྱུར་བར་བྱིན་གྱིས་རློབས། །དོན་གཉིས་ལྷུན་གྱིས་འགྲུབ་པར་བྱིན་གྱིས་རློབས། །
558



a
གསུམ་
༄༅། །གོང་མ་རྣམ་ལྔའི་གསོལ་འདེབས་བྱིན་རླབས་ཉི་འོད་འདྲེན་པའི་སྐྱ་རེངས་བཞུགས། ན་མོ་གུ་རུ་མཉྫགྷོ་ཥཡ། འཇམ་དཔལ་རྗེས་བཟུང་མདོ་རྒྱུད་དགོངས་དོན་རྟོགས། །བིནྡྷས་བྱིན་རླབས་སློབ་བཤད་བསྟན་པ་
སྤེལ། །ཐུགས་རྗེའི་སྤྱན་རས་འགྲོ་ལ་རྟག་ཏུ་གཟིགས། །ཀུན་དགའ་སྙིང་པོའི་ཞབས་ལ་གསོལ་བ་འདེབས། །རིག་གནས་ཀུན་ལ་མཁྱེན་རབ་ཐོགས་མེད་འཇུག །ལྷག་པའི་ལྷ་ཡིས་རྗེས་བཟུང་རྣལ་འབྱོར་དབང་། །
མཐོན་མཐིང་ལྕང་ལོ་ཟུར་ཕུད་ལྟ་བའི་གར། །བསོད་ནམས་རྩེ་མོའི་ཞབས་ལ་གསོལ་བ་འདེབས། །མ་རུངས་བདུད་སྡེའི་དཔུང་ཚོགས་ཕྱེ་མར་འཐག །རྡོ་རྗེ་འཛིན་རྒྱལ་བཀའ་སྲུང་བྲན་བཞིན་བཀོལ། །བློ་གཏེར་
དབང་པོ་མི་ཡི་ཟོལ་འཆང་བ། །གྲགས་པ་རྒྱལ་མཚན་ཞབས་ལ་གསོལ་བ་འདེབས། །ཕྱི་ནང་རིག་གཞུང་རྒྱ་མཚོའི་ཕ་མཐར་སོན། །འཛམ་གླིང་མཁས་གྲུབ་ཡོངས་ཀྱི་གཙུག་གི་ནོར། །ཡོངས་རྫོགས་བསྟན་པའི་
མངའ་བདག་འཇམ་པའི་དབྱངས། །ཀུན་དགའ་རྒྱལ་མཚན་ཞབས་ལ་གསོལ་བ་འདེབས། །སྲིད་དང་ཞི་བའི་གཙུག་རྒྱན་འཕགས་པའི་མཆོག །རྒྱ་བོད་མཁས་གྲུབ་དྲེགས་ལྡན་ཡོངས་ཀྱི་རྗེ། །གསང་ཆེན་རྒྱུད་སྡེའི་
#་ བདག་པོའི་རྣམ་པར་འཕྲུལ། །བློ་གྲོས་རྒྱལ་མཚན་ཞབས་ལ་གསོལ་བ་འདེབས། །སངས་རྒྱས་ཀུན་དངོས་བླ་མ་མཆོག་རྣམས་ཀྱི། །མཁྱེན་བརྩེ་ནུས་པའི་བྱིན་རླབས་མ་ལུས་པ། །མོས་ལྡན་བདག་གི་རྒྱུད་ལ་ཡོངས་
559



རོལ་བའི་རྡོ་རྗེའི་གསུང་འབུམ།
འཕོས་ནས། །སྒོ་གསུམ་རྡོ་རྗེ་གསུམ་དུ་སྨིན་པར་ཤོག །ཚད་མེད་བཞི་ལྡན་སྙན་བརྒྱུད་གདམས་པའི་སྲོལ། །གསུང་ངག་སློབ་བཤད་ཟབ་མོའི་ཆོས་ཚུལ་ཀུན། །ཚུལ་བཞིན་རྟོགས་ནས་གཞན་ལ་འདོམས་པ་
སོགས། །རང་གཞན་དོན་གཉིས་ལྷུན་གྱིས་འགྲུབ་པར་ཤོག ། ༧ ཅེས་པའི་གོང་མ་རྣམ་ལྔའི་གསོལ་འདེབས་འདི་ཡང་བྱིངས་འདྲེན་ངག་དབང་བཟང་པོའི་བཞེད་ངོར། རྨོངས་བཙུན་འདུ་གསུམ་པ་ཝ་གཱིནྡྲའམ་རོལ་རྡོར་པས་ཤར་མར་
སུག་ལས་བགྱིས་པའོ། ། དགེའོ། །
༄༅། །གོང་མ་ལྔ་བསྟོད་བྱིན་རླབས་འོད་སྟོང་བདག་པོ་བཞུགས། ན་མོ་གུ་རུ་མཉྫ་ཤྲཱི་ཡེ། རྒྱལ་ཀུན་བྱམས་བརྩེའི་རང་གཟུགས་པད་དཀར་འཆང་
། །གངས་ལྗོངས་འགྲོ་བའི་དཔལ་གྱུར་ས་སྐྱ་བ། །མདོ་སྔགས་བསྟན་པའི་
སྣང་བྱེད་ཀུན་དགའི་དཔལ། །སློབ་བཤད་སྙིང་པོའི་སྟོན་པར་གསོལ་བ་འདེབས། །མཁྱེན་རབ་ཡེ་ཤེས་སེམས་དཔའི་སྒྱུ་འཕྲུལ་གར། །འགྲོ་འདིའི་བསོད་ནམས་དཔལ་ལས་ཡོངས་ཤར་བ། །མཁས་དང་གྲུབ་པའི་
རྩེ་མོར་རབ་སོན་པའི། །སློབ་དཔོན་ཆེན་པོའི་ཞབས་ལ་གསོལ་བ་འདེབས། །ཕུལ་བྱུང་མཁྱེན་དང་བརྩེ་བའི་ནུས་པ་རྫོགས། །གསང་སྔགས་རྒྱ་མཚོའི་མཐར་སོན་གྲུགས་པའི་དཔལ། །བསྟན་པའི་རྒྱལ་མཚན་སྲིད་
560
ན



བཞི་
ཟ༄༅། །རྩེར་བསྒྲེང་མཁས་པ། །རྗེ་བཙུན་རིན་པོ་ཆེ་ལ་གསོལ་བ་འདེབས། །འཇམ་པའི་རྡོ་རྗེ་ངུར་སྨྲིག་ཟློས་གར་ཅན། །འཛམ་གླིང་མཁས་པའི་གཙུག་རྒྱན་པཎྜི་ཏུ། །འགྲོ་ཀུན་དགའ་བྱེད་ལུང་རྟོགས་རྒྱལ་མཚན་
བསྒྲེངས། །ཐུབ་དབང་གཉིས་པར་གྲགས་ལ་གསོལ་བ་འདེབས། །གསང་ཆེན་བདག་པོའི་རྣམ་འཕྲུལ་ཆོས་ཀྱི་རྗེ། །རྒྱ་བོད་ཀུན་ཏུ་བསྟན་པའི་རྒྱལ་མཚན་བཙུགས། །སྲིད་ཞི་ཡོངས་ཀྱི་གཙུག་རྒྱན་འཕགས་པ་
གྲགས། །འགྲོ་བའི་མགོན་པོ་མཆོག་ལ་གསོལ་བ་འདེབས། །རྣམ་དག་སྡོམ་ཁྲིམས་གཙང་མའི་ངང་ཚུལ་མཛེས། །མཁས་ཀུན་དགའ་མཛད་ཟབ་རྒྱས་ཆོས་ཆར་འབེབས། །ཀུན་བཟང་སྤྱོད་པས་བཤད་སྒྲུབ་བསྟན་པ་
སྤེལ། །འགྲོ་བའི་རྩ་ལག་ཆེན་པོར་གསོལ་བ་འདེབས། །རྣམ་འབྱེད་བློ་སྤྱན་ཡང་
ཡངས་པས་ཆོས་ཀུན་གཟིགས། །མཁས་བཙུན་བཟང་པོའི་ཡོན་ཏན་འགྲན་ཟླ་བྲལ། །སྙན་བརྒྱུད་སློབ་བཤད་བསྟན་པ་གྲྭ་
པ་གསལ་མཛད་པ།
སྐལ་བཟང་རྒྱ་མཚོའི་མགོན་ལ་གསོལ་བ་འདེབས། །མཁྱེན་བརྩེ་ནུས་པའི་བདག་ཉིད་ཁྱེད་རྣམས་ལ། །དད་མོས་གདུང་ཤུགས་དྲག་པོས་གསོལ་བཏབ་མཐུས། །གསང་གསུམ་རྡོ་རྗེས་བདག་རྒྱུད་བྱིན་རླབས་ནས།
* བློ་སྣ་ཆོས་ལ་རྩེ་གཅིག་གཞོལ་བར་ཤོག །དལ་འབྱོར་རྙེད་དཀའ་མི་རྟག་ངང་ཚུལ་རིག །རིགས་དྲུག་སྡུག་བསྔལ་ལས་འབྲས་བསླུ་མེད་རྟོགས། །རྣམ་དག་ཁྲིམས་ལྡན་བྱང་ཆུབ་སེམས་མཆོག་འབྱོངས། །ཡང་དག་ལྟ་
561



རོལ་བའི་རྡོ་རྗེའི་གསུང་འབུམ།
དང་རིམ་གཉིས་གདེང་ལྡན་ཤོག །ནམ་ཞིག་མཁའ་སྤྱོད་དག་པའི་ཞིང་མཆོག་ཏུ། །དཔའ་བོ་མཁའ་འགྲོའི་ཚོགས་ཀྱིས་མདུན་བསུས་ཏེ། །ས་ལམ་ཡོན་ཏན་མ་ལུས་གཅིག་འདུམ་ནས། །གང་འདུལ་སྤྲུལ་བས་འགྲོ་
མཐར་ཕྱིན་ཤོག ། ༧ ཅེས་པ་འདི་ཡང་ཧོར་གདོང་ཐོག་དགོན་གྱི་བཤེས་གཉེན་དམ་པ་ལུང་རིགས་སྨྲ་བའི་དབང་པོ་སངས་རྒྱས་མཚན་ཅན་གྱི་ཐུགས་བཞེད་མ་ལྡོག་ཙམ་དུ། ཨ་མདོ་རྔ་རོང་གི་སྤྲང་འཁྱམ་རྨོངས་རྒན་འདུ་གསུམ་པ་ཝ་གཱིནྡྲའམ་རོལ་
རྡོར་པས་གང་ཤར་འཕྲལ་དུ་སུག་ལས་བགྱིས་པ་ཀུན་ནས་ཀུན་ཏུ་དགེ་བར་གྱུར་ཅིག །
༄༅། །སྨོན་ཚིག་བར་ཆོད་པའི་ཟུང་ལྡན་ཅན། རྣམ་འདྲེན་རྒྱལ་བའི་སྤྱན་སྔར་རྣམ་དག་ཐུགས་བསྐྱེད་མཐུ་ལས་རྣམ་མང་ཤེས་བྱའི་གནས་ཀུན་རྣམ་པ་ཇི་བཞིན་ས་ལེར་གཟིགས། གང་སྐུ་དྲན་པ་ཙམ་དང་གང་ལ་
གསོལ་བཏབ་མོད་ལ་གང་ཞིག་གསུང་རབ་རབ་འབྱམས་གང་ལའང་ཐོགས་མེད་མཁྱེན་སྩོལ་མ། །མ་ལུས་རྒྱལ་བ་བསྐྱེད་པའི་མ་མ་དབྱངས་ཅན་ལྷ་མོས་མ་རིག་རྨོངས་པ་བདག་ནི་མ་ལྟར་བརྩེ་བས་རྗེས་སུ་
བཟུངས། །བློ་མཆོག་སྣང་བའི་འོད་ཀྱིས་བློ་གྲོས་འདབ་སྟོང་བཞད་མཛོད་བློ་གསལ་བགྲངས་ཡ་
ས་ཡས་དབུས་སུ་བློ་བཟང་གྲགས་དང་མཚུངས་པར་ཤོག ། ཅེས་པའི་གསོལ་འདེབས་སྨོན་ཚིག་འདི་འང་རང་ལོ་ཉེར་གཅིག་པ་ལ་
562



4
ལྔ་བྱོན།
༄༅། །ཤཱ་སའི་མིང་ཅན་གྱིས་སོ། །
༄༅། །དབྱངས་ཅན་ལྷ་མོའི་བསྟོད་པ་སྒྲ་དབྱངས་ལྷ་མོ་དགྱེས་པའི་མཆོད་སྤྲིན། རབ་བརྗིད་ཤེལ་དཀར་ལྷུན་པོར་དབང་གཞུས་ལེགས་སྤྲས་རབ་གསལ་འོད་དཀར་བྱེ་བས་དུས་གཅིག་འཁྱུད་པ་བཞིན། །རབ་རྒྱས་པད་
དཀར་ཟླ་བའི་གདན་ལ་གང་སྐུ་རབ་མཛེས་འཛུམ་དཀར་ཡིད་འོང་བཅུ་དྲུག་ལང་ཚོས་སྒེག །རབ་དྭངས་ནག་དཀར་མ་འདྲེས་སྤྱན་གཉིས་ཟུར་གཟིགས་རབ་བཀྲ་ཚེམས་དཀར་ངོམས་ཕྱིར་བཞད་པས་དབྱངས་སྙན་
སྒྲོགས། །རབ་འཇམ་རབ་དཀར་ལ་སོགས་སྣ་ཚོགས་གོས་དང་རབ་མང་གསེར་དཀར་གསེར་ཁ་རིན་ཆེན་རྒྱན་གྱིས་སྤྲས། །རབ་སྙན་དྲུག་ཅུའི་དབྱངས་དང་འཕང་འགྲོའི་སྒྲ་ཡིས་རབ་འཐིབ་ལུས་ཅན་མ་ལུས་ཉོན་
མོངས་གཉིད་ལས་སློང་། །རབ་ཏུ་དཔག་དཀའ་ཟབ་ཀྱང་རྒྱ་ཆེའི་ཐུགས་ཀྱིས་རབ་འབྱམས་ཤེས་བྱ་ཇི་ལྟ་ཇི་སྙེད་མངོན་སུམ་གཟིགས། །རབ་དཀར་འོད་ཕུང་དབུས་སུ་ཙོག་པུའི་ཚུལ་བཞུགས་རབ་དད་ཤུགས་དྲག་
#* གདུང་བའི་དབྱངས་ཀྱི་ང་རོ་ཡིས། །རབ་འབྱམས་རྒྱལ་ཀུན་ཡུམ་གྱི་མཚན་ཙམ་བརྗོད་པས་རབ་རྨོངས་མུན་ཚོགས་སེལ་མཛད་སྒྲ་དབྱངས་ལྷ་མོར་འདུད། །༧ ཅེས་པའང་རང་ལོ་ཉེར་གཅིག་པའི་དབྱར་ཟླ་དང་པོའི་དཀར་ཕྱོགས་
563



རྫོགས་པ་གཉིས་པའི་ཉིན་བདག་ཝ་གཱིནྡས་གསོལ་བ་བཏབ་ཅིང་སུག་ལས་བགྱིས་པའོ། །
རོལ་བའི་རྡོ་རྗེའི་གསུང་འབུམ།
564
